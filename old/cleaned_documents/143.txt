



Output:
Commissione di gestione AQ e altre — Ingegneria e scienze informatiche - Laurea Magistrale - Cesena
Per svolgere alcune delle sue funzioni il Consiglio di Corso si avvale di commissioni costituite da docenti del corso. Di seguito un elenco delle commissioni con le rispettive funzioni e contatti.
Commissione di gestione AQ
La Commissione di gestione Assicurazione di Qualità del Corso ha il compito di supportare il Coordinatore nel presidio delle procedure di assicurazione di qualità e nella diffusione della cultura delle qualità.
Commissione Didattica
La Commissione didattica coadiuva il Coordinatore di Corso di studio per le attività inerenti al buon funzionamento e coordinamento dell'attività didattica.
Commissione Pratiche Studenti
La commissione pratiche studenti si occupa di valutare l'ammissibilità degli studenti, anche con colloquio, che non sono in possesso dei requisiti di accesso indicati nel Regolamento didattico del corso.
Commissione Tirocinio in preparazione della prova finale
La commissione approva le domande di tirocinio per tesi.
Commissione Orario delle lezioni (commissione UOS-Disi)
La Commissione orario delle lezioni, supportata dalla segreteria didattica del corso, si occupa di strutturare l'orario delle lezioni tenendo conto degli spazi e delle esigenze degli studenti e dei docenti.
Commissione Orientamento (commissione UOS-Disi)
La Commissione Orientamento organizza iniziative volte a far conoscere con maggiore chiarezza i contenuti formativi del Corso con lo scopo di consentire una scelta più consapevole a chi voglia iscriversi.
Commissione Laboratori (commissione UOS-Disi)
La commissione laboratori effettua le scelte circa la composizione e la struttura dei Laboratori, le regole d'accesso agli stessi ed i servizi messi a disposizione.
Commissione Relazioni Internazionali (commissione UOS-Disi)
La Commissione relazioni internazionali si occupa di valutare i Learning Agreement presentati dagli studenti outgoing e seguire gli stessi prima della partenza e durante il periodo all'estero nella scelta degli insegnamenti.
Commissione Paritetica
La Commissione Paritetica Docenti-Studenti approfondisce le criticità riscontrate sul percorso formativo e sull'esperienza degli studenti e le porta all'attenzione degli organi.