



    Output:
    Ingegneria e scienze informatiche - Laurea - Cesena
    La Segreteria si occupa della gestione delle carriere degli studenti iscritti al Corso.  
    In particolare, cura tutte le attività amministrative: dall'immatricolazione ai trasferimenti da e per altri corsi di studi, dal rilascio di certificati e duplicati al controllo delle tasse universitarie, dalla domanda di ammissione all'esame di laurea e al rilascio della pergamena di laurea.
    Ufficio Gestione CDS IN Ingegneria, Scienze e Architettura
    L'Ufficio coordina e presidia le attività riferite al funzionamento dei corsi di studio e l'organizzazione delle attività didattiche a supporto di studenti e docenti.
    Ufficio Relazioni Internazionali e Tirocini - Servizio Tirocini
    L'Ufficio favorisce esperienze di completamento del percorso formativo da parte degli studenti ed esperienze di graduale inserimento nel mondo del lavoro da parte di laureandi e laureati attraverso la promozione, l'organizzazione e la gestione di attività di stage e tirocinio curriculare e post-lauream, incluso il tirocinio a carattere professionalizzante, in collaborazione con i soggetti convenzionati e con le Strutture didattiche presenti a Cesena.
    Ufficio Relazioni Internazionali e Tirocini - Servizio Relazioni Internazionali
    L'Ufficio Relazioni Internazionali collabora con l’Area Relazioni Internazionali di Ateneo nella gestione dei programmi di mobilità internazionale, fornisce informazioni sulle opportunità di studio, tirocinio e formazione all'estero per gli studenti iscritti ai corsi di studio afferenti al Campus di Cesena. L’ufficio inoltre, accoglie e supporta gli studenti stranieri in scambio, gli studenti internazionali e i docenti/personale amministrativo in visita presso la sede di Cesena.