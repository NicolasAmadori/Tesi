



Output:
Obiettivi formativi — Ingegneria e scienze informatiche - Laurea Magistrale - Cesena
Il Corso di Laurea Magistrale in Ingegneria e scienze informatiche ha l'obiettivo formativo specifico di formare la figura professionale dello Specialista in Ingegneria e Scienze Informatiche, così come riportato anche nell'elenco delle funzioni e delle competenze di tale figura.  
L'obiettivo specifico del Corso è perseguito attraverso un percorso didattico centrato su tre principali aree di apprendimento, coerenti con le competenze richieste dai profili professionali che si intendono formare a livello di prodotto, di processo e di gestione:  
1\. Competenze specialistiche informatiche trasversali  
2\. Analisi, progettazione e gestione di sistemi informativi, web e di rete  
3\. Progettazione di sistemi embedded e infrastrutture  
Oltre a queste tre aree di apprendimento, la formazione delle figure professionali che costituiscono l'obiettivo del Corso di Laurea Magistrale è completata attraverso lo sviluppo e la maturazione di capacità di comunicazione e di apprendimento autonomo. Le competenze specifiche saranno dettagliate nella successiva sezione A4.b.  
Il raggiungimento degli obiettivi qualificanti sopra indicati è ottenuto attraverso un percorso formativo in cui le attività di laboratorio sono poste al centro della didattica in modo da agevolare la transizione dell'apprendimento dal piano teorico/metodologico al piano della realizzazione concreta.  
Il percorso formativo consente al laureato il corretto inquadramento in una visione di sistema dello spettro di competenze sopra indicate, al fine di garantirne la capacità di rispondere ad esigenze specialistiche diverse collegabili alla analisi avanzata e alla progettazione di processi e prodotti di interesse della produzione e della ricerca industriale.