**1\. Quando posso svolgere tirocinio curriculare?  
**E’ possibile inserirlo facoltativamente tra i crediti a scelta del terzo anno. E’ anche anticipabile al periodo estivo a termine del secondo anno (quando si presume che lo studente abbia sostenuto un numero di esami sufficiente ed acquisito le conoscenze di base da mettere in campo nello svolgimento delle attività pratiche), previo inserimento tramite piano cartaceo facendo richiesta a didatticasociale.svic@unibo.it nei periodi di apertura del piano di studi. Il prossimo periodo utile sarà a ottobre-novembre.

**2\. E’ obbligatorio?  
**No. Corrisponde a 10 CFU a scelta libera, anche ottenibili attraverso esami.

**3\. Dove posso svolgere il tirocinio?  
**Puoi svolgerlo presso Aziende/Enti convenzionati con l’Università di Bologna sia in Italia sia all'estero, oppure all'interno dell'Ateneo. Nel caso in cui il Soggetto Ospitante che hai scelto non sia già convenzionato con l'Università di Bologna è necessario procedere alla stipula di una convenzione. L’azienda/ente non convenzionato dovrà registrarsi secondo le procedure attraverso l’applicativo on-line ed essere sottoposto a valutazione della Commissione tirocini. **4\. Come mi candido presso soggetti convenzionati?  
**Collegati all'applicativo tirocini. Troverai sotto il tasto <Aziende/Enti> i soggetti convenzionati ma privi di offerte attive, a cui potrai proporre la tua autocandidatura. Sotto il tasto <Offerte> trovi invece le offerte di tirocinio già attive a cui puoi presentare la tua candidatura. Nella richiesta bisogna allegare il CV ed eventualmente una lettera di motivazione (in un unico file). Nel presentare la tua autocandidatura ti verrà richiesto il nome del tuo Tutor accademico, prof.ssa Cristina Brasili.

**5\. Come attivo un tirocinio presso un soggetto non convenzionato?  
**Invia una mail all'indirizzo spbo.tirocini@unibo.it, indicando i tuoi dati personali (numero di matricola, corso di laurea, anno di iscrizione), il nome dell’Azienda/Ente in cui vorresti svolgere il tirocinio, gli obiettivi formativi del tirocinio che prevedi di svolgere e, infine, il nome e l’indirizzo mail della persona con cui sei in contatto. La Commissione Tirocini valuterà l'idoneità della struttura che proponi. La procedura può richiedere fino a un mese.

**6\. Posso comunque iniziare il tirocinio anche se non ho attivato o concluso la procedura in Applicativo?  
**No! Al fine di garantire le coperture assicurative e il riconoscimento delle ore svolte, il tirocinio potrà iniziare solo a iter di attivazione concluso, ovvero quando sarà autorizzata la stampa del Registro delle Presenze.

**7\. Può anche essere utilizzato per la preparazione della relazione per la tesi finale?**

Sì, il progetto di Tirocinio dovrà essere preventivamente concordato con il relatore di tesi, approvato e comunicato al Tutor Accademico per gli adempimenti di sua competenza.

**8\. Come funziona l’attività di tirocinio all’estero?**

Il Tirocinio all’estero può essere riconosciuto come tirocinio (se inserito tra le attività a scelta) o, se breve, come crediti aggiuntivi non utili al conseguimento del titolo accademico, a discrezione del Corso di Studio. La domanda di riconoscimento dei CFU, da inviare al Coordinatore del corso di studi, può essere presentata da chi intende richiedere il riconoscimento di crediti aggiuntivi.

Le modalità in cui è possibile svolgere un tirocinio all’estero sono le seguenti:

*   **Tirocinio curriculare:** il tirocinio curricolare può essere fatto presso un’azienda estera con le stesse regole del tirocinio curricolare in Italia (senza borsa).
*   **Tirocinio durante l’Erasmus per studio:** il tirocinio viene gestito dall’università estera (quindi lo studente deve prendere accordi con loro per la convenzione con l’azienda, le presenze e tutto ciò che riguarda lo svolgimento del tirocinio); Unibo si limita a riconoscere il tirocinio come qualsiasi altro esame presente nella richiesta di riconoscimento;
*   **Erasmus Placement:** è un tirocinio intensivo (il periodo all’estero è esclusivamente dedicato ad esso) della durata massima di tre mesi; chi è vincitore del bando “Erasmus Placement” ottiene una borsa di studio.

**Maggiori informazioni sul tirocinio all'estero** a questo **[link](https://www.unibo.it/it/internazionale/tirocini-estero/erasmus-mobilita-per-tirocinio/erasmus-mobilita-tirocinio-come-partecipare).**