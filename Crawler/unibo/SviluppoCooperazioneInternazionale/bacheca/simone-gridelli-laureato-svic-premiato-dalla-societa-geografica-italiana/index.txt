![Image 1](https://corsi.unibo.it/laurea/SviluppoCooperazioneInternazionale/bacheca/simone-gridelli-laureato-svic-premiato-dalla-societa-geografica-italiana/@@eod.tiles.richtext/441af2af55b14caf9f7105540052d29f/@@images/6d10aed6-edc2-4899-ab68-281a2f3f149e.png)

Il 21 maggio 2024, è stato consegnato a **Simone Gridelli** il Premio nazionale della Società Geografica italiana, per la categoria “Tesi di laurea”, riservato a giovani studiose e studiosi che si sono distinti per aver scritto tesi di laurea, laurea magistrale o di dottorato di particolare pregio e di interesse scientifico in discipline geografiche nell’anno accademico 2023-2024.

Il Dr. Gridelli, laureato nella sessione di dicembre 2023 del Corso di Laurea in Sviluppo e Cooperazione Internazionale (SVIC) dell’Università di Bologna, si è distinto per aver elaborato una tesi in G_eografia dell’ambiente e dello sviluppo sostenibile_ con la **Prof. Silvia Grandi** dal titolo: _**“L’oro bianco del Cile: un’analisi degli impatti territoriali dell’industria estrattiva del litio nel Salar di Atacama”**._

In particolare, la tesi si è concentrata nell’analisi del litio nella composizione degli scenari geoeconomici discutendo le contraddizioni tra decarbonizzazione e sostenibilità che emergono indagando gli impatti territoriali passando dalla scala globale a quella locale.

L’analisi mette in luce gli impatti economici, ambientali e socio-culturali nell’area delle estrazioni dapprima in termini di strategia produttiva, di alterazione degli ecosistemi e conseguente perdita di habitat e biodiversità, ed -infine - come minaccia alla sopravvivenza degli abitanti locali.