**1\. Quando si compila il piano di studi?**

Ci sono due finestre annue di apertura per la compilazione, indicativamente tra ottobre-novembre e febbraio-marzo. Per maggiori informazioni e scadenze visita **["Compilare il piano di studi"](https://corsi.unibo.it/laurea/SviluppoCooperazioneInternazionale/compilare-il-piano-di-studi)**.

**2\. Che cos’è il piano di studi e chi deve presentarlo?**

Il piano di studio è l'insieme di tutti gli esami che devi sostenere per poterti laureare. Alcuni esami sono obbligatori, mentre altri sono a scelta. Va presentato quando il piano didattico prevede un gruppo di scelta, nel caso di SVIC gli studenti del primo anno non lo devono presentare, mentre gli studenti del secondo e terzo anno sì.

**Nota** **bene**: La mancata presentazione del piano di studi prevede l’inserimento degli esami a scelta individuati annualmente nel piano di studi statutario. Tali esami possono eventualmente essere sostituiti dallo studente nei **tempi indicati dall’amministrazione.**

**3\. Ho già presentato il piano di studi online ma vorrei apportare delle modifiche, posso farlo?**

Sì, il piano di studi può essere modificato più volte nel periodo di apertura. **Non è possibile** modificarlo **se è già scaduto il termine previsto**.

Gli studenti che si iscrivono **fuori corso** possono modificare il piano di studi solo se intendono laurearsi a partire dal primo appello estivo. Chi ritiene di potersi laureare entro la sessione di marzo dell'anno successivo non può modificare il piano di studi.

**4\. Chi deve presentare il piano di studi con modulo cartaceo?**

Chi intende sostenere un esame relativo ad un insegnamento non previsto tra quelli individuati dal Consiglio di Corso di Studio deve presentare una richiesta al Consiglio nei termini previsti dall’amministrazione presentando il piano di studi con modulo cartaceo. Il Consiglio valuterà la coerenza della scelta con il percorso formativo dello studente. _Vedi domanda 5 e 6_.

Inoltre deve presentare il modulo cartaceo chi proviene da Trasferimento, Passaggio, Opzione e chi si immatricola in seguito a Decadenza, o a Rinuncia, o come Laurea successiva alla prima e deve convalidare degli esami sostenuti in a.a. precedenti.

**5\. Posso inserire nel piano di studi un insegnamento di un altro dipartimento?**

Sì, tra i CFU a scelta libera si può scegliere un insegnamento appartenente ad un qualsiasi Corso di laurea triennale (**n.b.** non è possibile sceglierlo da un Corso di laurea a ciclo unico). Ma è necessario che sia valutato coerente con il proprio Corso di appartenenza. _Vedi domanda 6 per conoscere la procedura._

**6\. Cosa devo fare per inserire in piano di studi un insegnamento di un altro Corso?**

Se vuoi inserire in piano di studio che non appartiene a SVIC, ma ad un altro dipartimento è necessario seguire una procedura specifica. Innanzitutto è necessario rivolgersi alla Segreteria del Corso dal quale si vuole scegliere l'insegnamento e chiedere il nulla-osta per l'inserimento. Se questo viene concesso è necessario inviare copia dell'email a _didatticasociale.svic@unibo.it_ e seguire la procedura che verrà indicata. Una volta compilati e inviati a _didatticasociale.svic@unibo.it_ i moduli richiesti bisognerà attendere l'approvazione del coordinatore di Corso. Successivamente la Segreteria di SVIC provvederà a caricare il piano di studi online.

**7\. Non riesco a compilare il piano di studi online: a chi devo rivolgermi?**

Prima di tutto occorre verificare di essere in regola con il pagamento delle tasse universitarie: se non si è in regola con il pagamento non è possibile presentare il piano di studi.

Si ricorda che chi proviene da Trasferimento, Passaggio, Opzione e chi si immatricola in seguito a Decadenza, o a Rinuncia, o come Laurea successiva alla prima e deve convalidare degli esami sostenuti in a.a. precedenti, deve presentare il piano di studi con modulo cartaceo.

**Se non rientri nei casi elencati**: contattare la Manager Didattica del corso, via mail [didatticasociale.svic@unibo.it](mailto:cristina.arenare2@unibo.it) o al numero 051/2092823.

**8\. Se ho modificato il mio piano di studi inserendo dei nuovi corsi, qual è la prima sessione utile per poter sostenere gli esami associati?**

Prima di poter sostenere un esame bisogna aver acquisito la frequenza del corso associato. Quindi, in generale, la prima sessione utile per sostenere un esame è quella immediatamente successiva all'erogazione del corso associato, dal momento in cui l'esame è stato inserito nel piano di studio.

**9\. Posso inserire un esame in piano di studi a ottobre e sostenerlo a gennaio anche se le lezioni si svolgono nel secondo semestre?**

No, perché gli esami non possono essere sostenuti prima che si siano svolte le lezioni di quella materia dell’anno accademico in cui l’esame viene inserito in piano di studi.

**10\. Ho nel mio piano di studio un esame che adesso risulta essere uno dei moduli di in corso integrato. Posso ancora sostenerlo?**

Se l'esame è stato inserito nel piano di studio quando il corso non era un modulo, ma un corso a sé stante, lo studente ha sempre il diritto a sostenerne l'esame e registrarlo come tale.

**11\. Se intendo laurearmi a marzo, posso cambiare il piano di studi in ottobre dell’anno solare precedente?**

No, perché per cambiare il piano di studi è necessario iscriversi all’anno accademico in corso e questo è incompatibile con la laurea nella terza sessione dell’anno accademico precedente (ovvero Marzo).

**12\. Posso inserire un esame in piano di studi a febbraio e sostenere l’esame a maggio anche se le lezioni si sono svolte al primo semestre?**

Sì.

**13\. Posso cambiare il piano di studi se sono fuori corso?**

Sì, ma solo nel primo anno di fuori corso con le stesse regole degli altri studenti. Negli anni fuori corso successivi il piano di studi non è modificabile.

**14\. Un corso mi interessa, ma è un modulo di un corso integrato. Posso inserire solo questo modulo nel mio piano di studi?**

No, non è possibile inserire singoli moduli di un corso integrato nel piano di studi. Fanno eccezione gli studenti _Erasmus Incoming._