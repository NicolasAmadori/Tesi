Che cos'è
---------

Il tirocinio curriculare è un’attività del III anno che ti consente di svolgere un'esperienza di completamento della formazione universitaria svolgendo un'attività presso aziende, enti o strutture universitarie.

Le tipologie previste dal Corso
--------------------------------

Il Corso di Laurea in Sviluppo e Cooperazione Internazionale (SVIC) prevede la possibilità di svolgere, tra le “attività a scelta dello studente”

*   tirocinio curriculare da 10 CFU (250h), da svolgere in Italia o all'estero, coerente con gli obiettivi formativi del Corso di Studio
*   tirocinio per tesi da 10 CFU (250h).  
    Il progetto di Tirocinio deve essere preventivamente concordato con il relatore di tesi, approvato e comunicato al Tutor Accademico per gli adempimenti di sua competenza.

Quando puoi presentare la richiesta
-----------------------------------

Per poter svolgere il tirocinio è necessario inserirlo in carriera durante i periodi previsti per la [compilazione del piani di studi](https://corsi.unibo.it/laurea/SviluppoCooperazioneInternazionale/compilare-il-piano-di-studi):

E’ possibile anticipare la scelta del tirocinio a partire dal periodo estivo compreso tra II e III anno per favorire il successo nella ricerca del tirocinio. In tal caso sarà necessario inserire l'attività di tirocinio in piano di studio tramite modulo cartaceo. Per procedere devi contattare L'ufficio didattico di SVIC: didatticasociale.svic@unibo.it .

Il Tutor Accademico del Corso di Laurea in Sviluppo e Cooperazione Internazionale è la Prof.ssa Cristina Brasili.

Le possibilità che hai di svolgere il tirocinio
------------------------------------------------

La prima cosa da fare è preparare una candidatura efficace composta da cv e lettera motivazionale. Puoi utilizzare i [servizi di Ateneo e i laboratori specifici](https://jobplacement.unibo.it/it/studenti-e-laureati/preparati-al-mondo-del-lavoro).

**Ricordati che:**

*   **il periodo autorizzato è quello indicato sul registro presenze (che può essere diverso da quello presente nell'offerta o nella autocandidatura) e che non è possibile iniziare l'attività di tirocinio senza aver completato correttamente tutta la procedura pena la non convalida delle ore. Il monte ore indicato sul registro presenze va rispettato.**
*   Il tirocinio non può essere svolto presso una struttura in cui il responsabile legale, il socio o il dirigente responsabile abbia legami di parentela o affinità entro il 2° grado con lo studente richiedente.
*   A partire dall'a.a. 22/23, in coerenza con la ripresa in presenza di tutte le attività didattiche, i tirocini curriculari e per prova finale  interni ed esterni si  dovranno svolgere in presenza. Saranno le commissioni tirocini, valutato il progetto nel suo complesso, ad autorizzare eventuali modalità di realizzazione in modalità blended o a distanza.

Come trovare l’opportunità giusta per te
----------------------------------------

Le aziende e gli enti convenzionati pubblicano le loro offerte su [SOL- Tirocini](https://studenti.unibo.it/sol/welcome.htm). Potrai consultare:

*   le offerte e candidarti

oppure

*   l’elenco delle aziende convenzionate di tuo interesse e presentare un’autocandidatura

In entrambi i casi:

1.  riceverai una e-mail con le indicazioni per accettare la proposta e completare la richiesta;
2.  dopo l’approvazione della Commissione tirocini riceverai un’altra e-mail per completare l’attivazione;
3.  dovrai scaricare da [SOL -Tirocini](https://studenti.unibo.it/sol/welcome.htm) il registro presenze in cui troverai il periodo definitivo di svolgimento autorizzato.

**Attenzione:** Prima di iniziare il tirocinio, assicurati di aver svolto i corsi sulla sicurezza e salute sul luogo di lavoro ([Modulo 1 e Modulo 2](https://centri.unibo.it/tutela-promozione-salute-sicurezza/it/corsi-di-formazione/formazione-obbligatoria-su-sicurezza-e-salute-per-svolgimento-di-tirocinio-tesi-laboratorio)).

*   Sei hai già svolto la **Formazione generale** (Modulo 1) per chiedere il riconoscimento, verificarne la conformità e l’eventuale esonero invia il tuo certificato all’ufficio preposto [sicurezza.formazione@unibo.it](mailto:sicurezza.formazione@unibo.it "mailto:sicurezza.formazione@unibo.it"). Ottenuta la loro conferma, dovrai inviare la loro email e il certificato all’Ufficio Tirocini. Il Modulo 2, invece, deve essere acquisito obbligatoriamente tramite la formazione di Ateneo. Non sono validi certificati ottenuti da altri enti.

Hai già concordato l’attività con un’azienda o un ente
-----------------------------------------------------

Per svolgere il tirocinio segui questi passaggi:

1.  assicurati che l’azienda o l'ente sia già convenzionata con l’Ateneo, nel caso non lo fosse potrà seguire le [indicazioni per convenzionarsi](https://tirocini.unibo.it/tirocini/welcomeEsterni.htm).  
    **NB**. **_In caso mancasse la convenzione_, _ti chiediamo di inoltrare all'azienda o all'ente il link con le indicazioni e di mandarci una mail in cui ci fornisci il nome dell'azienda/ente e il nominativo della persona con cui sei in contatto._**
2.  chiedi al tutor del soggetto ospitante, che ti seguirà nel percorso di tirocinio, di inserire un’offerta dedicata a te nel Servizio tirocini aziende/enti.
3.  riceverai una e-mail con le indicazioni per accettare la proposta e completare la richiesta
4.  dopo l’approvazione della Commissione tirocini riceverai un’altra e-mail per completare l’attivazione
5.  scarica da [SOL - Tirocini](https://studenti.unibo.it/sol/welcome.htm) il registro presenze in cui troverai il periodo definitivo di svolgimento  autorizzato.

Vuoi svolgere un tirocinio presso una struttura del nostro Ateneo 
-----------------------------------------------------------------

Per presentare l’autocandidatura, dopo aver concordato obiettivi ed attività del tirocinio con il Tutor accademico ed il referente della struttura ospitante (se diverso dal tutor) dovrai:

1.  svolgere i moduli obbligatori sulla sicurezza (modulo 1 e 2). Trovi i link ai due moduli sul sito del tuo corso di studio, nella pagina "**Formazione obbligatoria salute e sicurezza" del canale "Studiare"**.
2.  collegarti a [SOL- Tirocini](https://studenti.unibo.it/sol/welcome.htm) e cliccare il bottone " Presenta richiesta Tirocinio in Unibo";
3.  compilare i campi della richiesta;
4.  attendere via e-mail la conferma della validazione della tua richiesta;
5.  dopo l’approvazione della Commissione tirocini, firmare on line il programma.  
    _NB. Verifica che anche il tutor presso la struttura firmi il programma correttamente_.
6.  scaricare da [SOL- Tirocini](https://studenti.unibo.it/sol/welcome.htm) il registro presenze in cui troverai il periodo definitivo di svolgimento  autorizzato. 

**Ricordati che:**

*   Sei hai già svolto la **Formazione generale** (Modulo 1) per chiedere il riconoscimento, verificarne la conformità e l’eventuale esonero invia il tuo certificato all’ufficio preposto [sicurezza.formazione@unibo.it](mailto:sicurezza.formazione@unibo.it "mailto:sicurezza.formazione@unibo.it"). Ottenuta la loro conferma, dovrai inviare la loro email e il certificato all’Ufficio Tirocini. Il Modulo 2, invece, deve essere acquisito obbligatoriamente tramite la formazione di Ateneo. Non sono validi certificati ottenuti da altri enti.
*   **Il tirocinio non può iniziare finché il programma di tirocinio non è stato firmato da tutti i soggetti coinvolti e non hai scaricato il registro presenze.**

Vuoi svolgere un tirocinio all’estero 
--------------------------------------

Puoi svolgere un tirocinio all’estero seguendo due modalità:

*   Partecipando ad un programma di mobilità (es: [Erasmus+ tirocini o altri programmi di mobilità](https://www.unibo.it/it/internazionale/tirocini-estero));
*   Individuando un’azienda o un ente all’estero seguendo le stesse modalità previste per quelle italiane.

Vuoi chiedere il riconoscimento di attività extrauniversitaria come tirocinio 
------------------------------------------------------------------------------

Se hai svolto un'attività extrauniversitaria attinente al tuo percorso di studi puoi richiedere il riconoscimento in luogo del tirocinio. Consulta le informazioni sulla procedura da seguire nel box di riferimento.

Cosa fare durante il tirocinio
------------------------------

Dovrai compilare il registro presenze, le attività dovranno essere svolte nel periodo di svolgimento autorizzato e indicato nel registro. Nel caso in cui ci fossero variazioni (es: sospensione o annullamento) del programma approvato dovrai comunicarle via e-mail all’ufficio tirocini e in copia al tutor accademico e al tutor del soggetto ospitante.

Eventuali trasferte presso sedi non indicate nel programma approvato, vanno comunicate preventivamente all'ufficio tirocini e al tutor accademico tramite l'invio di una mail all'ufficio tirocini.

Durante tutto lo svolgimento del tirocinio sarai coperto da un’assicurazione contro gli infortuni sul lavoro e per la responsabilità civile. Per maggiori informazioni sulle coperture garantite consulta la pagina dedicata al [servizio di assicurazione.](https://www.unibo.it/it/servizi-e-opportunita/salute-e-assistenza/assicurazione-studenti/assicurazione-studenti)

### Sei un'Azienda o un Ente?

*   [Informazioni per aziende/enti che vogliono proporre un tirocinio curriculare](https://corsi.unibo.it/laurea/SviluppoCooperazioneInternazionale/sei-un-azienda-o-un-ente-le-informazioni-su-come-proporre-un-tirocinio)

### FAQ STUDENTI

*   [FAQ Studenti](https://corsi.unibo.it/s/3394/p/it/tirocini/faq-studenti.docx/@@download/file/DEF%20FAQ%20STUDENTI.pdf)
    
    \[ .pdf 415Kb \]
    

### Regolamento Generale Tirocini di Ateneo

*   [Regolamento Generale Tirocini di Ateneo](https://normateneo.unibo.it/regolamento)Regolamento Generale Tirocini di Ateneo
    

### Relazione finale

*   [Relazione finale](https://corsi.unibo.it/laurea/SviluppoCooperazioneInternazionale/tirocini/relazione-finale-tirocinio.doc/@@download/file/Relazione%20finale%20tirocinio.doc)
    
    \[ .doc 401Kb \]