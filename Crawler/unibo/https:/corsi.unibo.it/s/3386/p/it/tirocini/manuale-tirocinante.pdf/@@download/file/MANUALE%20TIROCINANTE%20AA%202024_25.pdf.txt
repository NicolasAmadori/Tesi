12

# Sommario Premessa……………………………………………………………………………………………………………………………………………….. 3 Come attivare un tirocinio curriculare……………………………………………………………………………………………………. 3 Prima di presentare richiesta di tirocinio…………………………………………………………………………………………..…... 4 A. Presentare richiesta per tirocini interni a Unibo……………………………………………………………………………….. 4 B. Presentare richiesta per un’offerta aperta……………………………………………………..………………………………… 7 C. Autocandidatura presso un’Azienda/Ente…………………………………………………………………………………….… 11 D. Presentare richiesta per un’offerta ad personam……………………………………………………………………………. 13 Approvazione della richiesta di tirocinio………………………………………………………………………………………………. 14 Svolgimento del tirocinio……………………………………………………………………………………………………………………… 15 Conclusione del tirocinio………………………………………………………………………………………………………………………. 16 Informazioni utili………………………………………………………………………………………………………………………………….. 17 3

# Premessa 

L’Alma Mater Studiorum ‐ Università di Bologna promuove i tirocini curriculari come esperienza di completamento della formazione universitaria per consentire l'acquisizione di competenze professionalizzanti attraverso un’attività pratica presso Aziende, Enti pubblici o strutture universitarie, in Italia e all’estero. Il tirocinio curriculare (d’ora in poi tirocinio) consente di acquisire i crediti formativi universitari ( CFU )previsti nel piano didattico del tuo corso di studio e si distingue in due tipologie: 

 Il tirocinio , finalizzato alla realizzazione di esperienze pratiche svolte in strutture esterne o interne all'Ateneo, che favoriscono l’acquisizione di competenze coerenti con gli obiettivi formativi del proprio corso di studio. 

 Il tirocinio in preparazione della prova finale , consiste in un progetto di tesi concordato con il proprio relatore, finalizzato alla predisposizione dell’elaborato finale. Salvo diverse disposizioni normative nazionali o europee, la durata del tirocinio è determinata dal numero di CFU previsti nel piano di studio (1CFU = min.25 ore/max.30 ore di attività). Non puoi svolgere il tirocinio presso una struttura in cui il responsabile legale, il socio o il dirigente responsabile abbia legami di parentela o affinità entro il 2° grado. Il tirocinio può essere obbligatorio o facoltativo, in base a quanto previsto dal piano didattico del corso di studio. Se il tirocinio è facoltativo , devi inserirlo nel piano di studio prima di avviare la procedura di attivazione online. Devi effettuare la richiesta di attivazione del tirocinio prima di iniziare a svolgere le attività di tirocinio. 

# Come attivare un tirocinio 

Prima di attivare il tirocinio consulta le informazioni pubblicate nella pagina Tirocini del sito del tuo corso di studio (visibile su Home > Studiare > Tirocini ). Il tirocinio è gestito interamente online: accedi su Studenti OnLine con le tue credenziali istituzionali (nome.cognome@studio.unibo.it) e clicca sull’icona Tirocini .Qui ti sarà possibile: A. Presentare richiesta presso una struttura interna a Unibo ;B. Presentare richiesta per un’offerta aperta di tirocinio presso una struttura esterna all’Università consultando l’elenco Offerte; C. Presentare un’autocandidatura presso una struttura esterna all’Università consultando l’elenco Aziende/Enti; D. Presentare richiesta per accettare l’ offerta ad personam che l’azienda/ente con cui hai concordato il programma di tirocinio ha già pubblicato per te. 4

# Prima di presentare richiesta di tirocinio 

 Individua il Tutor Accademico: tra i docenti e i ricercatori strutturati dell’Ateneo titolari di attività formativa, di norma affine agli obiettivi formativi del tirocinio. Ha il compito di collaborare alla stesura del programma di tirocinio e mantenere i contatti con i responsabili dei soggetti ospitanti, garantire attività di tutoraggio, in presenza o a distanza, a sostegno dell’apprendimento ed esprimere una valutazione del tirocinio, se prevista dal corso di studio. Nel caso di tirocinio in preparazione della prova finale, il tutor accademico è il relatore della tesi. 

 Individua il Tutor del Soggetto Ospitante: è assegnato dal soggetto ospitante ed è la figura che ti seguirà nelle attività all’interno della struttura ospitante. Per i tirocini interni a Unibo può coincidere con il Tutor Accademico. 

 Concorda il programma del tirocinio ( Obiettivi e Attività ) con il/i Tutor. 

 Per i tirocini interni a Unibo , assicurati di aver già svolto i Moduli obbligatori 1 e 2 sulla Sicurezza prima di presentare richiesta ( Home > Studiare > Formazione obbligatoria su sicurezza e salute ): Formazione generale (Modulo 1) e Formazione specifica a rischio basso (Modulo 2). 

# A. Presentare richiesta per tirocini interni a Unibo 

Per presentare richiesta di tirocinio accedi con le tue credenziali su Studenti OnLine, clicca sull’icona Tirocini e poi su Presenta richiesta tirocinio in UNIBO .5Prosegui e clicca su Presenta richiesta .Compila la richiesta di tirocinio indicando, se richiesto dal tuo corso di studio, il Tutor Accademico che hai scelto o che ti è stato assegnato e inserendo tutti i dati obbligatori richiesti nella pagina Richiesta di tirocinio 

e clicca su Invia richiesta in fondo alla pagina. 

Seleziona No se stai presentando richiesta per un tirocinio. Seleziona Sì se stai presentando richiesta per un tirocinio in preparazione della prova finale .Clicca su Cerca il tutor e trova il 

nome del Tutor Accademico 

scelto o Seleziona il tirocinio da attivare già presente nel tuo piano di studio 6

Seleziona il Soggetto ospitante utilizzando il menu a tendina. Inserisci l’email del Tutor Soggetto ospitante .Specifica la modalità di svolgimento del tirocinio. Inserisci l’indirizzo completo della sede di svolgimento del tirocinio. Completa il resto dei campi con i dati richiesti. Indica l’oggetto dell’offerta, gli obiettivi e le attività del tirocinio precedentemente concordati con il/i Tutor. Spunta la casella e clicca su Invia richiesta .7

# B. Presentare richiesta per un’offerta aperta 

Dopo aver fatto il login su Studenti Online, clicca sull’icona Tirocini e dal menu in alto a sinistra clicca su 

Offerte per visualizzare le offerte aperte di tirocinio pubblicate da aziende/enti e indirizzate al tuo corso di studio. 

Successivamente, seleziona la tipologia di tirocinio per la quale vuoi presentare richiesta. 8Nella pagina delle offerte puoi filtrare quella/e di tuo interesse per denominazione azienda/ente, tipo di corso, ambito, corso e cliccare su Cerca .

Clicca sulle frecce blu per visualizzare i dettagli delle offerte di tirocinio. 9Una volta individuata l’offerta di tirocinio di tuo interesse e per la quale ti vuoi candidare, clicca su Presenta richiesta .

Dopo aver verificato il dettaglio dell’offerta, per candidarti clicca su Presenta richiesta .10 Successivamente, compila la richiesta di tirocinio indicando, se richiesto dal tuo corso di studio, il Tutor Accademico che hai scelto o che ti è stato assegnato e allega il CV e la lettera motivazionale in un unico documento .pdf .Dopo l’invio, il referente del Soggetto ospitante riceverà una email automatica che lo avvisa della presentazione della richiesta per l’offerta di tirocinio. Attendi che questa venga accettata o rifiutata online da parte del Soggetto ospitante oppure che l’azienda/ente ti contatti per un colloquio conoscitivo, di norma per telefono o email. 

Cerca il nome del 

Tutor Accademico 

scelto o assegnato. Seleziona No se stai presentando richiesta per un tirocinio curriculare. Seleziona Sì se stai presentando richiesta per un tirocinio in preparazione della prova finale. Clicca su Invia la richiesta 11 

# C. Autocandidatura presso un’Azienda/Ente 

Dopo aver fatto il login su Studenti Online, dal menù in alto a sinistra clicca su Aziende/Enti per consultare l’elenco delle strutture convenzionate con l’Università di Bologna. Clicca poi sulle frecce blu per visualizzare il dettaglio dell’Azienda/Ente. 12 Una volta individuata la struttura di tuo interesse, clicca su Presenta richiesta di autocandidatura .Seleziona poi la tipologia di tirocinio e segui le indicazioni descritte alle pagine 7‐10. Dopo la presentazione della tua richiesta, il referente del Soggetto Ospitante riceve una email automatica che lo avvisa dell’autocandidatura e lo invita ad esaminare la richiesta. In caso di valutazione positiva, riceverai una email nella quale ti verrà chiesto di accettare , rifiutare o

richiedere modifiche al programma proposto dall’azienda/ente. 13 

# D. Presentare richiesta per un’offerta “ad personam” 

Puoi metterti in contatto con una struttura esterna all’Università già convenzionata per accogliere tirocinanti e concordare le attività da svolgere. Il Soggetto ospitante potrà quindi pubblicare un’offerta ad personam a te riservata. L’offerta ad personam sarà visibile direttamente nella tua Home page di Studenti Online dopo che l’ufficio tirocini competente per il tuo corso di studio l’avrà accettata e per la quale dovrai presentare richiesta, seguendo la stessa procedura descritta alle pagine 9‐10. 

N.B.: Per poter pubblicare un’offerta ad personam è necessario che il Soggetto ospitante sia convenzionato con l’Alma Mater. Se sei interessato a svolgere il tirocinio presso un’azienda/ente non ancora presente su Studenti Online, è necessario che la struttura si registri per la stipula della convenzione. Link e indicazioni per la registrazione al Servizio Tirocini online sono disponibili nella pagina dedicata ad Aziende/enti sulla pagina Tirocini del tuo corso di studio. Una volta effettuata la registrazione si procede con la stipula della convenzione, successivamente sarà possibile procedere con la pubblicazione delle offerte di tirocinio. 

Di norma è possibile svolgere più tirocini presso lo stesso Soggetto ospitante, in questo caso è necessario presentare tramite Studenti Online – Tirocini due o più richieste di tirocinio distinte e separate. 14 

# Approvazione della richiesta di tirocinio 

Dopo aver presentato richiesta di tirocinio l’Ufficio Tirocini verifica i dati inseriti nel programma di tirocinio e, se non ci sono elementi da modificare, motivi di rifiuto o incongruenze, dichiara verificata la richiesta. Questa dovrà essere poi validata dal Tutor Accademico e approvata dalla Commissione Tirocini. Verrai informato via email dello stato di avanzamento della richiesta di tirocinio e potrai sempre vedere in quale stato si trova la pratica accedendo su Studenti Online ‐ Tirocini nella sezione Richieste di tirocinio effettuate .Lo stato di avanzamento si suddivide in più passaggi (l’immagine sotto riporta un esempio, il numero di passaggi potrebbe variare): Dopo la validazione da parte del Tutor Accademico e l’approvazione da parte della Commissione Tirocini del tuo corso di studio, potrai completare l’attivazione firmando digitalmente il programma di tirocinio. Se il tirocinio è esterno all’Università, il programma dovrà essere firmato anche dal Soggetto ospitante. Una volta conclusi tutti i passaggi, potrai scaricare da Studenti OnLine ‐Tirocini il registro presenze (punto 8 dell’immagine sopra) in cui troverai indicati i dati del tuo tirocinio. 15 

# Inizio del tirocinio Il tirocinio può iniziare solo dopo aver concluso tutti i passaggi sulla piattaforma e aver scaricato il registro presenze. 

Nella prima pagina del registro troverai il periodo di tirocinio autorizzato che corrisponde all’arco di tempo coperto da assicurazione entro il quale sei autorizzato a svolgere le ore di attività di tirocinio. 

Il tirocinio può iniziare a partire dalla data di inizio riportata in pag.1 del registro e deve concludersi entro la data di fine in esso indicata. 

Il numero delle ore di tirocinio da svolgere deve essere compreso tra il minimo e il massimo riportato in pag.1 del registro. 

# Svolgimento del tirocinio 

Le attività possono iniziare e dovranno svolgersi nel rispetto dei contenuti e dei tempi riportati nel programma di tirocinio curriculare. Dovrai compilare giornalmente il registro presenze che dovrà essere controfirmato dal Tutor del Soggetto ospitante, al fine della certificazione delle presenze. 16 Qualora si ritenesse necessario apportare variazioni al programma approvato (es.: contenuto degli Obiettivi e Attività, nominativo del Tutor Accademico, sospensioni, cancellazioni, etc.), dovrai comunicarle via email all’Ufficio Tirocini, mettendo in copia (Cc) la Commissione Tirocini, il Tutor Accademico e il Tutor del Soggetto ospitante. 

In caso di trasferte presso sedi non indicate nel programma approvato, dovrai richiedere l’autorizzazione 

alla trasferta al fine di estendere la copertura assicurativa, inviando una email al Tutor Accademico ,mettendo in copia il Tutor del Soggetto ospitante e l’Ufficio Tirocini e attendere la sua autorizzazione. 

N.B.: nella mail dovrai indicare il luogo e la data della trasferta, motivazione della stessa e nominativo della persona interna alla struttura che ti farà da accompagnatore. 17 

# Conclusione del tirocinio 

Dopo aver completato le ore necessarie al riconoscimento dei crediti previsti dal tuo corso di studio, effettua il login su Studenti Online – Tirocini e seleziona Gestisci la fine del tirocinio visibile sulla tua Home page. Dovrai indicare la data effettiva di fine tirocinio, caricare in un unico documento .pdf il registro presenze, completo di dati e firme, e la relazione finale (se prevista dal tuo corso di studio). 

Seleziona la pratica con ID corrispondente al tirocinio che hai portato a termine e clicca su 

Gestisci la fine del tirocinio 

Indica la data effettiva di fine del tirocinio. Carica la documentazione richiesta dal tuo corso di studi (in formato .pdf ), clicca su Salva ecompila il questionario obbligatorio di valutazione del tirocinio. 18 Una volta completata la gestione della fine del tirocinio, l’Ufficio Tirocini riceverà una notifica per la verifica del registro presenze, poi il Tutor Accademico per la validazione della relazione finale (ove prevista) e in seguito la Commissione Tirocini per la verbalizzazione dell’attività su AlmaEsami. 

N.B.: Il tirocinio curriculare, come ogni altra attività formativa, deve essere verbalizzato su AlmaEsami entro la data di scadenza dei requisiti per l’ammissione all’esame di laurea (visibile su Home > Studiare > Prova finale: modalità e scadenze ). Ulteriori informazioni specifiche per il tuo corso di studio le trovi alla Pagina Tirocini ( Home > Studiare > Tirocini ), al paragrafo Cosa fare al termine del tirocinio. 

# Informazioni utili 

Per informazioni sui tirocini puoi consultare la pagina tirocini e le FAQ sul sito del tuo Corso di studio o rivolgerti all’Ufficio Tirocini competente per il tuo ambito. Per informazioni sui contenuti didattici puoi rivolgerti al tuo Tutor Accademico o alla Commissione Tirocini del tuo corso di studio. Per informazioni sul convenzionamento puoi consultare la pagina Aziende/Enti sul sito del tuo Corso di studio o rivolgerti al Servizio Convenzioni competente per il tuo ambito. Per la redazione del CV e/o per simulazioni di colloqui di presentazione alle aziende, puoi aderire alle iniziative del Job Placement (https://jobplacement.unibo.it/it/studenti‐e‐laureati/percorsi‐per‐prepararti‐ al‐mondo‐del‐lavoro). In alternativa all’attivazione del tirocinio su SOL‐Tirocini, se hai svolto un’attività lavorativa o extracurriculare (oppure un’altra attività equiparabile) coerente con gli obiettivi del tuo corso di studio, puoi richiedere il riconoscimento crediti in sostituzione del tirocinio. Per maggiori informazioni consulta la pagina dedicata sul sito del tuo corso di studio (visibile su Home > Studiare > Riconoscimento dei crediti da attività lavorativa, extra‐universitaria o altra attività in sostituzione del tirocinio ) o rivolgiti alla Segreteria Studenti competente per il tuo corso di studi.