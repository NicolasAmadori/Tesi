# FAQ sul Tirocinio per Aziende/Enti 

Domande frequenti 

A chi compete formare il tirocinante in materia di Sicurezza? 

La verifica circa la formazione generale e/o specifica in materia di Sicurezza per gli studenti in tirocinio presso Soggetti esterni compete alle Aziende/Enti ospitanti, che conoscono il proprio grado di rischio interno. È anche possibile richiedere agli studenti di presentare gli attestati sulla Sicurezza eventualmente già svolti tramite Unibo e/o a titolo personale, se idonei ed in corso di validità. 

Sede operativa (principale) del tirocinio e trasferte/uscite; che accorgimenti? 

Il programma di tirocinio deve riportare l’indirizzo della sede operativa del tirocinio ed il relativo Stabilimento/Reparto/Ufficio. Eventuali altre sedi secondarie già note e necessarie per lo svolgimento delle attività di tirocinio devono essere indicate nel programma entro i campi designati, riportandone l’indirizzo ed il nome della Struttura. Si raccomanda inoltre di dettagliare il più possibile le modalità di svolgimento delle uscite in campo programmate (es: specificare luogo/aree di interesse e se il tirocinante sarà accompagnato negli spostamenti e supervisionato dal tutor anche in loco). 

Registrazione in applicativo tirocini e stipula convenzione 

• Collegandosi al Servizio Tirocini online per Aziende/Enti per registrarsi , è possibile selezionare 

il contesto/destinatario scegliendo il Corso di Studio dello studente per il quale si sta attivando un tirocinio (caso in cui lo studente sia già noto > offerta dedicata ) o per affinità, rispetto al proprio settore lavorativo, con uno dei Corsi di Studio e Campus disponibili . In entrambi i casi, la convenzione stipulata sarà valida per ospitare in tirocinio curriculare gli studenti iscritti a tutti i Corsi di Studio di Ateneo .

• La stipula di convenzione avviene secondo firma digitale di bozza di convenzione, la cui validità sarà di 5 anni. Le Strutture che non dispongono di firma digitale e PEC, possono segnarlo all’Ufficio, che invierà un modello rivisitato per firma autografa.