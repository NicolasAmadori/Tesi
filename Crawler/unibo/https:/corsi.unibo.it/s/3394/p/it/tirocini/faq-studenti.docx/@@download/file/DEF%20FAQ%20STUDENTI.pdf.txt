L’Azienda/Ente mi chiede di attestare la mia formazione in materia di Sicurezza, cosa devo fare? 

La verifica circa la formazione generale e/o specifica in materia di Sicurezza per gli studenti in tirocinio 

presso Soggetti esterni compete alle Aziende/Enti ospitanti, che conoscono il proprio grado di rischio 

interno. 

È anche possibile presentare alla Struttura ospitante gli attestati sulla Sicurezza eventualmente già 

svolti tramite Unibo (puoi scaricare gli attestati accedendo a SOL ) e/o a titolo personale, se idonei ed in 

corso di validità. 

Tirocini interni ad Alma Mater: posso farmi riconoscere i corsi sulla Sicurezza svolti in presenza o presso 

un altro Ateneo/Istituto superiore? 

Se sei in possesso di un certificato sulla sicurezza, Modulo 1, acquisito fuori dall’Ateneo, devi chiederne la 

verifica all’ufficio preposto inviando una e-mail a sicurezza.formazione@unibo.it . Ottenuta la loro 

conferma, dovrai inviare la loro e-mail e il certificato all’Ufficio Tirocini. Il Modulo 2, invece, deve essere 

acquisito obbligatoriamente tramite la formazione di Ateneo. Non sono validi certificati ottenuti da altri 

enti. 

L’Azienda/Ente ha inserito un’offerta per me su SOL - Tirocini ma non la vedo; perché? 

L'offerta deve essere pubblicata dall’Ufficio Tirocini dopo le verifiche amministrative. Riceverai un’e-

mail quando sarà disponibile per la tua accettazione. 

So che l’Azienda/Ente è convenzionato ma non lo trovo su SOL - Tirocini , perché? 

Le Strutture esterne convenzionate possono scegliere se essere visibili agli studenti oppure no; nell'ultimo 

caso, non potrai candidarti autonomamente ma l'Azienda/Ente, se disponibile, dovrà inserire un'offerta di 

tirocinio a te dedicata. 

Posso svolgere metà tirocinio presso un'Azienda/Ente e metà presso un’altra Struttura? 

No, la Struttura ospitante è sempre una sola. 

Sede operativa (principale) del tirocinio e trasferte/uscite; che accorgimenti? 

Il programma di tirocinio deve riportare l’indirizzo della sede operativa del tirocinio ed il relativo 

Stabilimento/Reparto/Ufficio. Eventuali altre sedi secondarie già note e necessarie per lo svolgimento delle 

attività di tirocinio devono essere indicate nel programma entro i campi designati, riportandone l’indirizzo e 

il nome della Struttura. 

Si raccomanda inoltre di far dettagliare il più possibile le modalità di svolgimento delle uscite in campo 

programmate (es: specificare luogo/aree di interesse e se il tirocinante sarà accompagnato negli 

spostamenti e supervisionato dal tutor anche in loco). 

Ho due tirocini nel piano di studi, posso svolgerli entrambi nella stessa Azienda/Ente? 

Sì, salvo indicazioni diverse dalla Commissione Tirocini. Anche in caso di tirocini attivati sulla stessa 

Struttura (interna o esterna) si devono presentare due richieste di tirocinio distinte in applicativo. 

Il mio tirocinio è legato al progetto di tesi, devo spuntare il flag per prova finale? 

Devi alzare il flag per prova finale solo se nel tuo piano di studio hai selezionato un tirocinio "in 

preparazione della prova finale". Diversamente, se il tirocinio è denominato "curriculare" non devi spuntare 

l'opzione per prova finale, seppur l'attività possa essere comunque collegata alla prova finale. 

Ho iniziato il tirocinio prima di aver scaricato il registro presenze. Le ore svolte vengono considerate? No, solo le ore svolte nel periodo autorizzato (p.1 del registro) saranno riconosciute. 

N.B. il periodo di svolgimento presunto indicato nel programma di tirocinio approvato potrà subire modiche 

in seguito all'apposizione delle firme richieste per il programma stesso. 

Svolgerò il tirocinio con un programma di mobilità (es: Erasmus+, bando tesi estero), devo attivarmi 

anche l’Ufficio Tirocini? 

No, non devi "doppiare" la richiesta (per lo stesso tirocinio) anche con la nostra procedura. Solo nel caso in 

cui non si partecipi ad alcun programma di mobilità Unibo è possibile rivolgersi all'Ufficio Tirocini per 

l'attivazione del tirocinio e preliminare verifica di convenzione per la Struttura ospitante estera.