Studiare all'Università di Bologna è un obiettivo raggiungibile a prescindere dalla tua situazione economica.

Le tasse per l'a.a. 2024/25 sono calcolate in base all'anno di iscrizione e in misura progressiva, più favorevole se hai redditi bassi. Per calcolare l’[anno di riferimento per il pagamento delle tasse](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/calcolo-dellanno-di-iscrizione-per-il-pagamento-delle-tasse) devi partire dall’anno accademico in cui ti sei immatricolato per la prima volta all’università.

Per conoscere le possibili esenzioni e sapere quanto, quando e come pagare scegli tra le seguenti opzioni:

### Mi iscrivo al 1° anno

*   La tassa da pagare per iscriversi a un corso di studio è compresa tra **157,04 €** e un [massimo che varia in base al corso \[.pdf 209 KB\]](https://www.unibo.it/it/allegati/tasse/TabellaImportiMassimiTasse20242025.pdf/@@download/file/Tabella-importi-massimi-tasse-2024-2025.pdf).
    
    La tassa è composta da:
    
    *   una parte fissa pari a 157,04 €, che dovrai versare anche in caso di esenzione totale;
    *   una parte variabile calcolata in base alla [situazione economica del tuo nucleo familiare](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/ISEE-e-altre-attestazioni-utili-per-le-esenzioni-delle-tasse-universitarie) (ISEE).
    
    > [Simula l'importo delle tasse](https://studenti.unibo.it/sol/simulatore.htm) inserendo il tuo valore ISEE e il corso di studi a cui ti vuoi iscrivere.
    
*   Hai l’esenzione totale e paghi **solo 157,04 €** se ti trovi in una delle seguenti condizioni:
    
    *   hai un ISEE minore o uguale a 27.000 €;
    *   hai un ISEE pari o inferiore a 40.000 € e [diventi genitore nel corso dell’ anno accademico](https://www.unibo.it/it/studiare/borse-di-studio-e-agevolazioni/esenzioni-per-studenti-che-diventano-genitori); 
    *   [hai la certificazione di invalidità civile](https://www.unibo.it/it/studiare/borse-di-studio-e-agevolazioni/esenzioni-per-studenti-con-disabilita) pari o superiore al 66% o la certificazione L. 104;
    *   [sei una matricola di un corso di Laurea Magistrale con merito](https://www.unibo.it/it/studiare/borse-di-studio-e-agevolazioni/incentivi-per-il-merito);
    *   [sei una matricola del Collegio Superiore](https://site.unibo.it/collegio-superiore/it/ammissioni/benefici-e-agevolazioni);
    *   [sei membro permanente di un ordine religioso](https://www.unibo.it/it/studiare/borse-di-studio-e-agevolazioni/esonero-totale-per-membri-permanenti-di-ordini-religiosi);
    *   [hai un genitore beneficiario della pensione di inabilità](https://www.unibo.it/it/studiare/borse-di-studio-e-agevolazioni/esenzioni-per-studenti-figli-di-beneficiari-pensione-di-inabilita) in base alla L. 118/1971;
    *   [hai un genitore vittima del dovere](https://www.unibo.it/it/studiare/borse-di-studio-e-agevolazioni/esonero-per-chi-ha-un-genitore-vittima-del-dovere).
    
    Hai un’esenzione parziale se ti trovi in una delle seguenti condizioni:
    
    *   hai un ISEE superiore a 27.000 €. Calcola l'importo che dovrai versare con il [simulatore tasse](https://studenti.unibo.it/sol/simulatore.htm);
    *   hai [familiari che frequentano l'Università di Bologna](https://www.unibo.it/it/studiare/borse-di-studio-e-agevolazioni/agevolazioni-per-gli-studenti-con-sorelle-e-o-fratelli-o-genitori-e-o-figli-iscritti-universita-di-bologna) e un ISEE inferiore a 60.000 €.
    
    > Hai la cittadinanza in uno dei [Paesi particolarmente poveri e in via di sviluppo \[.pdf 118 KB\]](https://www.unibo.it/it/allegati/Paesiparticolarmentepoverioinviadisviluppo.pdf/@@download/file/Paesi-particolarmente-poveri-o-in-via-di-sviluppo.pdf) o in uno dei [Paesi non appartenenti all’OCSE \[.pdf 132 KB\]](https://www.unibo.it/it/allegati/PaesinonappartenentiOCSE.pdf/@@download/file/Paesi-non-appartenenti-OCSE.pdf) e la tua famiglia ha redditi e/o patrimoni solo al di fuori dell'Italia?  
    > Beneficia di una [tassa fissa agevolata](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/tassa-fissa-agevolata-per-cittadini-di-paesi-particolarmente-poveri-e-in-via-di-sviluppo-o-di-paesi-non-ue-non-appartenenti-allocse)
    
*   Quando e come pagare
    
    Se pensi di iscriverti all'Università ecco cosa devi fare:
    
    1.  **presenta i documenti necessari**: prepara per tempo [i documenti](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/ISEE-e-altre-attestazioni-utili-per-le-esenzioni-delle-tasse-universitarie) per avere un’esenzione totale o parziale. Possono servire diverse settimane per ottenerli e li devi presentare entro il 30 ottobre 2024 ore 18:00 accedendo ai [Servizi online di ER.GO - Azienda Regionale per il diritto agli studi.](https://servizionline.er-go.it/domande2/) Li puoi presentare anche in ritardo dal 30 ottobre ore 18:01 al 15 novembre 2024 ore 18:00, ma in questo caso dovrai pagare una mora di 100 €. Se non li presenti entro il 15 novembre, oppure se li presenti con dati mancanti o non corretti, dovrai versare l'[importo massimo delle tasse \[.pdf 209 KB\]](https://www.unibo.it/it/allegati/tasse/TabellaImportiMassimiTasse20242025.pdf/@@download/file/Tabella-importi-massimi-tasse-2024-2025.pdf).   
    Puoi presentare i documenti a prescindere dall’iscrizione ad un corso di studi dell’Ateneo di Bologna. Non saranno accettate domande presentate fuori termine anche se la scadenza per l’iscrizione al corso è successiva;
    2.  **leggi le indicazioni** della pagina _Iscriversi al Corso_ sul sito del corso che ti interessa. Se è prevista una prova di ammissione, le scadenze per il pagamento delle tasse sono specifiche;
    3.  **procedi con il pagamento**: se presenti i documenti pagherai a rate. Se non li presenti potrai pagare in un'unica soluzione (monorata) o a rate.   
        <table><tbody><tr><td>Rata</td><td>Scadenze</td></tr><tr><td rowspan="3">Prima rata o monorata</td><td><p>per tutti i corsi con bando di ammissione trovi le scadenze nel bando,&nbsp;pubblicato sul sito del rispettivo corso di studio</p></td></tr><tr><td><p>per le lauree o lauree magistrali a ciclo unico senza bando di ammissione: 26 settembre 2024</p></td></tr><tr><td><p>per le lauree magistrali senza bando: 29 ottobre 2024</p></td></tr><tr><td>Seconda rata</td><td>19 dicembre 2024</td></tr><tr><td>Terza rata</td><td>17 marzo 2025</td></tr></tbody></table>
        
        Se il bando di ammissione non indica diversamente, puoi iscriverti e pagare la prima rata -con una mora- entro il 21 novembre 2024.
        
        Puoi pagare le tasse tramite il sistema PagoPA; per monitorare lo stato dei pagamenti, consulta la sezione "Situazione tasse - iscrizione" sul profilo [Studenti Online](https://studenti.unibo.it/sol/welcome.htm). Dopo il 15 novembre 2024 potrai conoscere gli importi della seconda e terza rata, se dovuti.
        
        Il pagamento sarà valido da quando lo visualizzi sul tuo profilo (potrebbero volerci fino a 2 giorni).
        
    
    > Tieni monitorati, tramite il tuo profilo di Studenti Online, gli importi e le scadenze perché l'Università di Bologna non invia comunicazioni in merito.
    

### Mi iscrivo dal 2° anno al 1° anno fuori corso

*   Se ti iscrivi a un corso la tassa da pagare può essere compresa tra **157,04 €** e un [massimo che varia in base al corso \[.pdf 209 KB\]](https://www.unibo.it/it/allegati/tasse/TabellaImportiMassimiTasse20242025.pdf/@@download/file/Tabella-importi-massimi-tasse-2024-2025.pdf).
    
    La tassa è composta da:
    
    *   una parte fissa pari a 157,04 € che dovrai versare anche in caso di esenzione totale;
    *   una parte variabile calcolata in base alla [situazione economica del tuo nucleo famigliare](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/ISEE-e-altre-attestazioni-utili-per-le-esenzioni-delle-tasse-universitarie) (ISEE).
    
    > [Simula l'importo delle tasse](https://studenti.unibo.it/sol/simulatore.htm) inserendo il tuo valore ISEE e il corso di studi a cui ti vuoi iscrivere.
    
*   Hai l’esenzione totale e paghi **solo 157,04 €** se ti trovi in una delle seguenti condizioni:
    
    *   hai un ISEE pari o inferiore a 27.000 € e tra l'11 agosto 2023 e il 10 agosto 2024 hai acquisito:
    
    *   10 CFU  se vuoi iscriverti al secondo anno;
    *   25 CFU se vuoi iscriverti ad anni successivi al secondo;
    
    *   hai un ISEE pari o inferiore a 40.000 € e [diventi genitore nel corso dell’ anno accademico](https://www.unibo.it/it/studiare/borse-di-studio-e-agevolazioni/esenzioni-per-studenti-che-diventano-genitori);
    *   [hai la certificazione di invalidità civile](https://www.unibo.it/it/studiare/borse-di-studio-e-agevolazioni/esenzioni-per-studenti-con-disabilita) pari o superiore al 66% o la certificazione L. 104;
    *   [studi al Collegio Superiore](https://site.unibo.it/collegio-superiore/it/ammissioni/benefici-e-agevolazioni);
    *   [sei membro permanente di un ordine religioso](https://www.unibo.it/it/studiare/borse-di-studio-e-agevolazioni/esonero-totale-per-membri-permanenti-di-ordini-religiosi);
    *   [hai un genitore beneficiario della pensione di inabilità](https://www.unibo.it/it/studiare/borse-di-studio-e-agevolazioni/esenzioni-per-studenti-figli-di-beneficiari-pensione-di-inabilita) ai sensi della L. 118/1971;
    *   [hai un genitore vittima del dovere](https://www.unibo.it/it/studiare/borse-di-studio-e-agevolazioni/esonero-per-chi-ha-un-genitore-vittima-del-dovere);
    
    Hai un’esenzione parziale se ti trovi in una delle seguenti condizioni:
    
    *   hai un ISEE superiore a 27.000 € e tra l'11 agosto 2023 e il 10 agosto 2024 hai acquisito:
        *   10 CFU  se vuoi iscriverti al secondo anno;
        *   25 CFU se vuoi iscriverti ad anni successivi al secondo.
        
        Puoi avere un’esenzione parziale anche se non hai acquisito il numero minimo di CFU sopra indicato. [Simula l'importo delle tasse](https://studenti.unibo.it/sol/simulatore.htm)
        
    *   [hai familiari che frequentano l’Università di Bologna](https://www.unibo.it/it/studiare/borse-di-studio-e-agevolazioni/agevolazioni-per-gli-studenti-con-sorelle-e-o-fratelli-o-genitori-e-o-figli-iscritti-universita-di-bologna) e un ISEE inferiore a 60.000 €.
    
    > Hai la cittadinanza in uno dei [Paesi particolarmente poveri e in via di sviluppo \[.pdf 118 KB\]](https://www.unibo.it/it/allegati/Paesiparticolarmentepoverioinviadisviluppo.pdf/@@download/file/Paesi-particolarmente-poveri-o-in-via-di-sviluppo.pdf) o in uno dei [Paesi non appartenenti all’OCSE \[.pdf 132 KB\]](https://www.unibo.it/it/allegati/PaesinonappartenentiOCSE.pdf/@@download/file/Paesi-non-appartenenti-OCSE.pdf) e la tua famiglia ha redditi e/o patrimoni solo al di fuori dell'Italia?  
    > Beneficia di una [tassa fissa agevolata](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/tassa-fissa-agevolata-per-cittadini-di-paesi-particolarmente-poveri-e-in-via-di-sviluppo-o-di-paesi-non-ue-non-appartenenti-allocse)
    
*   Quando e come pagare
    
    Per continuare a studiare all'Università ecco cosa devi fare:
    
    1.  **presenta i documenti necessari:** prepara per tempo [i documenti](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi/ISEE-e-altre-attestazioni-utili-per-le-esenzioni-delle-tasse-universitarie) per avere un’esenzione totale o parziale. Possono servire diverse settimane per ottenerli e li devi presentare entro il 30 ottobre 2024 ore 18:00 accedendo ai [Servizi online di ER.GO - Azienda Regionale per il diritto agli studi.](https://