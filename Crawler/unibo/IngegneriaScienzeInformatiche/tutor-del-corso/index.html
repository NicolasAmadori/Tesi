Il tutor del corso di studio costituisce un utile punto di riferimento per gli studenti nei rapporti con i docenti ed in generale nell'organizzazione delle attività relative al proprio percorso.

Le funzioni
-----------

Il tutor svolge una funzione di interfaccia tra gli studenti e il corso e offre un punto di riferimento concreto per reperire informazioni, ad esempio, sulle modalità di accesso al Corso e lo svolgimento delle attività didattiche.   
Gli studenti possono rivolgersi al tutor anche per segnalare eventuali richieste relative ad aspetti logistici o organizzativi.

Il tutor svolge, inoltre, un'attività di sostegno personalizzato all'apprendimento per quegli studenti, che per ragioni lavorative o altro, abbiano maggiori difficoltà a mantenere una chiara programmazione degli studi e degli esami.