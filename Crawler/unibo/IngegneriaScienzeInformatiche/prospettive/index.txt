### Analista, Progettista e Programmatore di Software

#### Funzione in un contesto di lavoro

L'Analista, progettista e programmatore di software è generalmente incaricato dell'analisi, progettazione e sviluppo di nuove applicazioni informatiche e/o dell'evoluzione di applicazioni software esistenti. La sua collocazione naturale è in aziende del settore ICT che producono software e applicazioni, e in aziende dotate di un centro elaborazione dati interno; più in generale trova collocazione in tutte le aziende, le pubbliche amministrazioni, i centri di elaborazione dati e le società di servizi che devono gestire dati attraverso strumenti/procedure di tipo informatico. La figura professionale in oggetto si occupa di: - sviluppare applicazioni che operano su architetture complesse; - progettare sistemi informativi e database di media complessità; - sviluppare applicazioni basate sulle tecnologie e i linguaggi legati al mondo web; - sviluppare applicazioni per reti di calcolatori e architetture distribuite; - progettare e sviluppare sistemi informatici, costituiti da microservizi (container), resilienti, scalabili e dispiegati in cloud; - eseguire test e collaudo di applicazioni informatiche; - redigere documentazione tecnica.

#### Competenze associate alla funzione

Per lo svolgimento delle funzioni sopra descritte sono richieste conoscenze, capacità e abilità in ambito informatico, tra cui: - l'utilizzo delle tecniche di ingegneria del software per il progetto di applicazioni e i rudimenti delle tecniche di controllo versione abilitanti i processi di sviluppo agili; - l'utilizzo dei principali linguaggi e ambienti di programmazione; - le conoscenze riguardanti gli ambiti di basi di dati, reti di calcolatori e tecnologie web; - le conoscenze riguardanti l'ambito dei sistemi operativi, le tecniche di virtualizzazione, le metodologie devops; - l'utilizzo di algoritmi e tecniche numeriche per la soluzione di problemi di ottimizzazione. Il CdS permette di approfondire maggiormente competenze concernenti: - strumenti di base per elaborare immagini e per individuare e riconoscere oggetti in immagini e video; - sviluppo di applicazioni native (Kotlin per Android e Swift per iOS) e ibride per piattaforme mobili; - sistemi embedded, IoT e real-time basati su RTOS; - applicazioni di computer grafica; - progettazione di basi di dati NoSQL; - fondamenti e applicazioni di machine learning e analisi dei dati per l'intelligenza artificiale; - algoritmi crittografici a supporto della sicurezza dei sistemi e delle informazioni; - sviluppo di applicazioni resilienti e scalabili a microservizi (container) in cloud; - concetti giuridici di base rilevanti per il settore informatico (protezione dei dati, proprietà industriale e intellettuale, regole di responsabilità). Oltre a capacità di auto-apprendimento e di aggiornamento continuo, sono richieste infine adeguate competenze trasversali di tipo comunicativo-relazionale, organizzativo-gestionale e di pianificazione.

#### Sbocchi occupazionali

I principali sbocchi occupazionali sono: - Esperto di architetture software; - Analista di procedure informatiche; - Progettista di software applicativo. Tali sbocchi potranno essere esercitati principalmente presso: - Aziende di sviluppo software; - Aziende del settore ICT; - Aziende del settore manifatturiero che utilizzano sistemi ICT a supporto della produzione; - Centri di elaborazione dati di aziende; - Settore ricerca e sviluppo di aziende legate al settore ICT; - Università ed enti pubblici e privati.

### Amministratore di Sistemi Informatici

#### Funzione in un contesto di lavoro

L'Amministratore di sistemi informatici installa, configura e gestisce software di base e d'ambiente e in particolare: sistemi operativi, sistemi e gestione di basi di dati, sistemi web. Sebbene la sua specializzazione prevalente sia nell'ambito del software, conosce e gestisce apparati hardware e reti. La sua collocazione naturale è in aziende del settore ICT che producono software e applicazioni e in aziende dotate di un centro elaborazione dati interno; più in generale trova collocazione in tutte le aziende, le pubbliche amministrazioni, i centri di elaborazione dati e le società di servizi che devono gestire dati attraverso strumenti/procedure di tipo informatico. La figura professionale in oggetto si occupa di: - amministrare sistemi operativi, web server e application server; - gestire e configurare server fisici, server virtuali, piccoli cluster on premise e piccoli cloud privati; - realizzare e gestire infrastrutture di elaborazione e comunicazione; - configurare e gestire apparati e protocolli di rete; - installare, configurare e amministrare sistemi di gestione di database; - configurare e gestire infrastrutture virtuali in cloud secondo l'approccio Infrastructure as Code (IaC); - utilizzare i servizi di directory per piccole organizzazioni, basati su Microsoft Active Directory; - gestire gli aspetti essenziali di cybersecurity dei sistemi informatici tenendo anche conto del profilo di rischio connesso al loro funzionamento; - eseguire test e collaudo di applicazioni informatiche; - redigere documentazione tecnica.

#### Competenze associate alla funzione

Per lo svolgimento delle funzioni sopra descritte sono richieste specifiche conoscenze, capacità e abilità di tipo specialistico in ambito tecnico-scientifico. Può essere necessaria una maggiore specializzazione e capacità di approfondimento in uno o più settori di professionalizzazione. Oltre a capacità di auto-apprendimento e di aggiornamento continuo, sono richieste adeguate competenze trasversali di tipo comunicativo-relazionale, organizzativo-gestionale e di programmazione, in accordo con il livello di autonomia e responsabilità assegnato, con le modalità organizzative e di lavoro adottate e con i principali interlocutori (colleghi, altri professionisti e clienti pubblici e/o privati). Per lo svolgimento delle funzioni sopra descritte sono richieste conoscenze, capacità e abilità in ambito informatico, tra cui: - l'utilizzo dei principali linguaggi e ambienti di programmazione; - la conoscenza approfondita di sistemi operativi, tecniche e piattaforme di virtualizzazione, applicazioni client-server e le basi minime delle metodologie devops; - le conoscenze riguardanti gli ambiti di basi di dati, reti di calcolatori e tecnologie web. Il CdS permette di approfondire ulteriormente competenze specifiche in: - interfacce e protocolli di comunicazione; - sistemi embedded, IoT e real-time basati su RTOS, e componenti e sistemi elettronici programmabili ad elevato livello di integrazione; - piattaforme di virtualizzazione in cloud e per cluster on-premise; - sviluppo e dispiegamento di applicazioni resilienti e scalabili a microservizi (container) in cloud; - servizi di directory come Microsoft Active Directory e Samba per l'amministrazione dei sistemi informatici di piccole organizzazioni. Oltre a capacità di auto-apprendimento e di aggiornamento continuo, sono richieste infine adeguate competenze trasversali di tipo comunicativo-relazionale, organizzativo-gestionale e di pianificazione.

#### Sbocchi occupazionali

I principali sbocchi occupazionali sono: - Gestore di sistemi operativi; - Gestore di reti informatiche; - Progettista e gestore di infrastrutture Web; - Amministratore di database; - Sviluppatore e Amministratore di Infrastrutture virtuali dispiegate via software (modello IaC), in cloud o in cluster on-premise; - Utilizzatore di sistemi informatici basati su servizi di directory (Microsoft Active Directory e Samba), per piccole organizzazioni. Tali sbocchi potranno essere esercitati principalmente presso: - Aziende di sviluppo software; - Aziende del settore ICT; - Aziende del settore manifatturiero che utilizzano sistemi ICT a supporto della produzione; - Centri di elaborazione dati di aziende; - Settore ricerca e sviluppo di aziende legate al settore ICT; - Università ed enti pubblici e privati.

Proseguire gli studi
--------------------

Dà accesso agli studi di secondo ciclo (laurea specialistica / magistrale) e master universitario di primo livello.