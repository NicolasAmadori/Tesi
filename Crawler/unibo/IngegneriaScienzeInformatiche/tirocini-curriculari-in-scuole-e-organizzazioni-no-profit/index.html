E' un'iniziativa promossa dai Corsi di Laurea triennale e magistrale in Ingegneria e Scienze Informatiche (Università di Bologna, Campus di Cesena) e consiste nel dare la possibilità agli studenti di svolgere attività e progetti di tirocinio curriculare in scuole e enti/strutture pubbliche, e in generale associazioni/organizzazioni no profit che abbiano una mission rivolta al bene comune.

Questi progetti e le attività di tirocinio saranno definiti con la guida e supporto di docenti universitari che svolgeranno la funzione sia di tutor per i tirocinanti, sia di collaboratori per i referenti delle scuole/enti. I tirocini triennali sono di 6 CFU, ovvero 150 ore, da svolgere nella sede dell'ente/struttura

**Procedura per gli studenti**

Per gli studenti la procedura è analoga a quella già in essere nel caso di aziende ([link](https://corsi.unibo.it/laurea/IngegneriaScienzeInformatiche/tirocini-curriculari)).

Verrà assegnato un tutor parte del corpo docenti che potrà essere consultato a supporto delle attività/progetti che verranno svolti durante il tirocinio.

**Procedura per le scuole e gli enti**

_Accreditamento_

Le scuole e più in generale enti/associazioni interessate a ospitare studenti per svolgere il tirocinio devono per prima cosa effettuare la procedura di accreditamento, seguendo la medesima procedura definita per le aziende. La informazioni a riguardo sono disponibili  a questo [link](https://www.unibo.it/it/servizi-e-opportunita/tirocini/convenzioni-e-creazione-offerte-di-tirocinio-per-aziende-ed-enti).

Una volta accreditate, le scuole/enti/associazioni saranno visibili negli elenchi consultabili dagli studenti, dal portale.

Nel caso una scuola abbia già una convenzione relativa ai tirocini con UNIBO, non è necessario rifarla.

Sia nel caso di nuovo accreditamento, sia nel caso di convenzione esistente, è utile che la scuola interessata contatti un docente di riferimento lato Università (elenco incluso a seguire) come supporto per delineare insieme le attività di tirocinio.

_Argomenti_

A valle della richiesta di accreditamento via portale tirocini, alla scuola/ente/associazione verrà chiesto di inviare via mail informazioni circa le attività di tirocinio che verranno proposte agli studenti.  A seguire si suggerisce una lista di categorie che possono essere considerate indicative per inquadrare tali attività:

\-  Supporto alla preparazione ed erogazione di contenuti didattici inerenti all'ambito informatico – in aula o in laboratorio

*   Supporto alla progettazione e sviluppo di attività e progetti inerenti all'ambito informatico (ad esempio: attività su pensiero computazionale e coding, robotica educativa, STEAM, etc.)
*   Supporto alla progettazione e realizzazione di sistemi informatici

**_Riferimenti_**

Per avere delucidazioni e supporto nella proposta/progettazione delle attività di tirocinio, lato Università sono disponibili un insieme di docenti di riferimento del Dipartimento di Informatica che le scuole ed enti/associazioni interessati possono contattare direttamente:

_Antonella Carbonaro (antonella.carbonaro@unibo.it) Annalisa Franco (annalisa.franco@unibo.it) Vittorio Maniezzo (vittorio.maniezzo@unibo.it) Catia Prandi ([prandi2@unibo.it](mailto:catia.prandi2@unibo.it))_

_In tutti gli altri casi che non rientrano nei precedenti_

*   Alessandro Ricci (a.ricci@unibo.it)
*   Catia Prandi (catia.prandi2@unibo.it)
*   Silvia Mirri (silvia.mirri@unibo.it)

### Tutorial per stipulare convenzioni