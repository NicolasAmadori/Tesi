Coordinatore del corso
----------------------

Franco Callegati

Il Coordinatore del Corso è eletto dal Consiglio tra i professori ed i ricercatori del Corso. Il Coordinatore rimane in carica tre anni ed è responsabile dell'attuazione degli indirizzi del Consiglio. Tiene i rapporti con i Dipartimenti e le altre strutture di riferimento.

Consiglio del corso
-------------------

Il Consiglio di Corso è composto dai docenti responsabili delle attività formative e da tre rappresentanti degli studenti, eletti secondo le modalità previste dal relativo regolamento di Ateneo.  
Il Consiglio formula ai Dipartimenti proposte in tema di programmazione didattica, di revisione degli ordinamenti e dei regolamenti didattici. Formula, inoltre, proposte in tema di organizzazione della didattica e delle attività di supporto ai Dipartimenti.

Esercita, tra le altre, funzioni in merito a:

*   costituzione delle commissioni di verifica del profitto
*   riconoscimento dei crediti
*   autorizzazioni allo svolgimento e riconoscimento di attività formative all'estero nell'ambito dei programmi di mobilità internazionale (Learning Agreement)
*   predisposizione dei calendari e delle commissioni degli esami di laurea.