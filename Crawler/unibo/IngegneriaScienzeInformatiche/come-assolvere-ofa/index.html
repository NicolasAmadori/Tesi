**Cosa sono gli OFA  
**Per iscriverti al Corso è importante che tu possieda alcune **conoscenze di base**. La verifica delle conoscenze, le cui modalità sono dettagliate nella pagina [Iscriversi al Corso](https://corsi.unibo.it/laurea/IngegneriaScienzeInformatiche/iscriversi-al-corso), ha l’obiettivo di verificare che tu non abbia carenze significative in particolari discipline per cui è richiesta un'adeguata preparazione per affrontare con profitto il Corso.

I Corsi a numero programmato prevedono la verifica dei requisiti all’interno del test di ammissione.

**OFA e iscrizioni agli anni successivi al primo  
**Se ti è stato assegnato un OFA, nell’anno successivo d’immatricolazione sarai iscritto:

*   al secondo anno di corso se hai già assolto l’OFA;
*   al secondo anno sotto condizione fino a quando non assolverai l’OFA e comunque sino al 31 marzo: non appena assolverai l’OFA, lo stato d’iscrizione muterà da secondo anno sotto condizione a secondo anno di corso, se non l’assolvi entro il 31 marzo sarai iscritto come primo ripetente.

****Come si assolvono gli OFA  
**L'obbligo formativo aggiuntivo si assolve con il superamento di un esame in trentesimi del primo anno di corso.**

**Scadenze**

La scadenza per il superamento degli OFA è di norma il 31 marzo dell'anno successivo a quello di immatricolazione, che coincide col termine ultimo della sessione d'esami dell'anno accademico d'immatricolazione (es. entro il 31 marzo 2026 per gli OFA assegnati agli studenti immatricolati nell'A.A. 2024/2025).

Le regole e le scadenze sugli OFA valgono anche per gli studenti che hanno scelto il percorso flessibile.

Per maggiori dettagli sulle modalità di iscrizione al corso di laurea, consulta la pagina Iscriversi al corso e il bando di ammissione A.A. 2024/25.