**Cosa sono gli OFA****  
**Per iscriverti al Corso è importante che tu possieda alcune **conoscenze di base**. La verifica delle conoscenze, le cui modalità sono dettagliate nella pagina [Iscriversi al Corso](https://corsi.unibo.it/laurea-matematica/Pagine/iscriversi-al-corso.aspx), ha l’obiettivo di verificare che tu non abbia carenze significative in particolari discipline per cui è richiesta un'adeguata preparazione per affrontare con profitto il Corso.

Nel caso in cui dalla verifica emergessero lacune in uno o più argomenti **potrai comunque immatricolarti**, ma dovrai svolgere alcune attività supplementari, denominate appunto Obblighi Formativi Aggiuntivi (OFA).

**OFA e iscrizioni agli anni successivi al primo  
**Se ti è stato assegnato un OFA, nell’anno successivo d’immatricolazione sarai iscritto:

*   al secondo anno di corso se hai già assolto l’OFA;
    
*   al secondo anno sotto condizione fino a quando non assolverai l’OFA e comunque sino al 31 marzo: non appena assolverai l’OFA, lo stato d’iscrizione muterà da secondo anno sotto condizione a secondo anno di corso;
    
*   se non l’assolvi entro il 31 marzo sarai iscritto come primo ripetente.
    

**Scadenze  
**La scadenza per il superamento degli OFA è il **31 marzo** di ciascun anno, che coincide col termine ultimo della sessione d'esami dell'anno accademico d'immatricolazione.

Le regole e le scadenze sugli OFA valgono anche per gli studenti che hanno scelto il percorso flessibile.