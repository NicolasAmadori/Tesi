**Informazioni per chi si iscrive nell'a.a. 2024-25**
-----------------------------------------------------

Il Corso di Laurea è a **numero programmato**, con un limite di **180 posti disponibili**, e prevede un test d'accesso valido anche per la verifica delle conoscenze finalizzata ad individuare eventuali lacune nella preparazione di base e a predisporre attività di recupero che consentano di svolgere un proficuo percorso di studi.

Leggi con attenzione il **bando di ammissione in allegato** per conoscere tutte le scadenze per iscriverti al test e per immatricolarti.

L'**Università di Bologna organizza TOLC tra febbraio e luglio 2024** e **solo in presenza**.

### **IMMATRICOLARSI IN BREVE**

\- sostenere il TEST **[TOLC-I](#cos---il-tolc-i)**

\- conseguire un punteggio [maggiore o uguale a 11 (nella prima selezione)](#obblighi-formativi-aggiuntivi)

\- partecipare alla [Selezione](#la-selezione) (2 tornate + 1 straordinaria): aprile - luglio - settembre (sessione straordinaria) - Vedi **Bando** allegato

\- se si risulta in posizione utile in graduatoria, immatricolarsi

Se hai un titolo estero [consulta le informazioni specifiche prima di procedere](http://www.unibo.it/it/didattica/iscrizioni-trasferimenti-e-laurea/iscriversi-corso-laurea-o-laurea-magistrale-a-ciclo-unico-con-titolo-estero).

### **Requisiti Generali di accesso  
**

La verifica delle conoscenze richieste avverrà attraverso la valutazione del risultato del test [Test On Line Cisia TOLC-I.](https://www.cisiaonline.it/area-tematica-tolc-cisia/home-tolc-generale/)

Il test misura le competenze di base indicate sopra e non è a carattere disciplinare. Tuttavia, analizzando i risultati accademici degli studenti iscritti negli anni precedenti, risulta esserci una forte correlazione tra il punteggio conseguito nel test di accesso e il successo negli studi: chi ha conseguito un punteggio scarso ha molte probabilità di abbandonare o di sostenere un basso numero di esami nel corso del primo anno, laureandosi conseguentemente fuori corso.

Il test è quindi anche uno strumento di autovalutazione per lo studente, che può misurare le proprie capacità ed esaminare con più attenzione l’opportunità di intraprendere questo tipo di studi.

**Attenzione! Esistono due soglie:**

\- per entrare in graduatoria, nella prima selezione, è necessario raggiungere un punteggio pari a 11/31;

\- se il tuo punteggio sarà inferiore a 19 ti verranno assegnati gli [OFA](#obblighi-formativi-aggiuntivi).

Una volta superato il test lo studente potrà partecipare ad una delle due selezioni previste (90 posti disponibili per ogni selezione) con tempi di partecipazione indicati nel bando, indicativamente: aprile, luglio e settembre.

### **Cos'è il TOLC-I**

Il Test On Line Cisia (TOLC) è uno strumento di orientamento e valutazione delle capacità iniziali.

È un test individuale, diverso per ogni partecipante, composto da quesiti selezionati automaticamente e casualmente dal database CISIA TOLC con un software realizzato e gestito dal CISIA. - Consorzio Interuniversitario Sistemi Integrati per l'Accesso.

Il test TOLC si svolge al computer presso le sedi individuate dagli atenei che lo adottano e consente di  partecipare a qualunque selezione per la quale è richiesto quel tipo di TOLC: **non è necessario, quindi, sostenerlo presso la stessa sede del Corso di tuo interesse.**

Potrai sostenere il TOLC se hai già il diploma o se frequenti il quarto o il quinto anno delle scuole secondarie superiori.

E' possibile ripetere il test. Verrà ritenuto valido l’esito dell’ultimo sostenuto.

Il TOLC-I, uno dei tipi di TOLC esistenti, è quello previsto per l'accesso a questo Corso e comprende **50****quesiti e dura 1 ora e 50 minuti**:

<table><tbody><tr><td><p><strong>Sezione</strong></p></td><td><p><strong>N.ro domande</strong></p></td><td><p><strong>Tempo a disposizione</strong></p></td><td><p><strong>Peso</strong></p></td><td><p><strong>Punti</strong></p></td></tr><tr><td><p><em>matematica</em></p></td><td><p>20</p></td><td><p>50 min</p></td><td><p>1</p></td><td><p>20</p></td></tr><tr><td><p><em>logica</em></p></td><td><p>10</p></td><td><p>20 min&nbsp;</p></td><td><p>0,5</p></td><td><p>5</p></td></tr><tr><td><p><em>scienze</em></p></td><td><p>10</p></td><td><p>20 min</p></td><td><p>0,1</p></td><td><p>1</p></td></tr><tr><td><p><em>comprensione</em></p></td><td><p>10</p></td><td><p>20 min</p></td><td><p>0,5</p></td><td><p>5</p></td></tr><tr><td colspan="4"><p>&nbsp;</p></td><td><p><em>Punteggio max: 31</em></p></td></tr></tbody></table>

Le prove comprendono anche una sezione di inglese facoltativa composta di 30 quesiti (15 minuti di prova aggiuntivi).

Il test è considerato superato se il punteggio (pesato) conseguito è uguale o superiore a 11/31. Il mancato raggiungimento di questa soglia impedisce la partecipazione al bando (nelle selezioni ordinarie).

### **Obblighi Formativi Aggiuntivi**

Se il punteggio conseguito è minore di 19/31, sarà assegnato un obbligo formativo aggiuntivo (OFA) che, dopo l'immatricolazione, dovrà essere assolto entro il termine del primo anno accademico tramite l'acquisizione di un minimo di 24 cfu, superando esami che comportino una valutazione in trentesimi (non sono quindi incluse le idoneità). Decorso tale termine, se l'OFA non è ancora assolto, lo studente risulterà iscritto nuovamente al primo anno in qualità di ripetente e dovrà ripetere la procedura prevista per il superamento dell'OFA.

### _Informazioni per studenti con disabilità o disturbi di apprendimento_

_Se sei uno studente con queste necessità puoi fare esplicita richiesta di ausili, di eventuali tempi aggiuntivi rispetto a quelli stabiliti, ulteriori misure che possano garantirti di svolgere la prova al pari degli altri candidati. Consulta le informazioni sul [sito del Servizio studenti con disabilità e con DSA](http://www.studentidisabili.unibo.it/come-fare-per/modulo-per-la-richiesta-di-adattamento-alla-prova-di-accesso-ai-corsi-di-laurea)._

### **La Selezione**

Dopo aver sostenuto il TOLC, se il punteggio è superiore al minimo richiesto, potrai iscriverti ad una selezione per entrare in graduatoria.  
**Leggi con attenzione il bando di ammissione e segui le istruzioni per iscriverti alla selezione.**

L’iscrizione alla selezione avviene tramite Studenti Online e richiede il versamento di 20 €.  
È possibile iscriversi alla selezione anche prima di aver effettuato il TOLC.

La selezione non prevede ulteriori prove ma consiste unicamente nell’inserimento nella graduatoria di merito sulla base del punteggio ottenuto nel TOLC pesato secondo i criteri indicati nel bando di ammissione.

Attendi l'esito delle graduatorie che saranno pubblicate all’interno del profilo personale su [Studenti online](https://studenti.unibo.it/) .  
Per essere inseriti in graduatoria è necessario aver effettuato l'iscrizione alla selezione entro la data e l’ora fissate nei rispettivi bandi.

**Se risuli in posizione utile in graduatoria:**  
 - puoi immatricolarti al corso, secondo le modalità e le scadenze previste dal bando, attraverso [Studenti Online](https://studenti.unibo.it/). Se non ti immatricoli entro i termini previsti perdi il posto acquisito.

**Se non risuli in posizione utile in graduatoria o non ti sei immatricolato entro i termini stabiliti dal bando:**     
 - puoi iscriverti ad una selezione successiva dello stesso corso (se prevista) senza dover ripetere il TOLC e senza dover versare nuovamente la quota;  
  - puoi segnalare, entro i termini previsti dal bando, l’interesse al recupero posti in graduatoria attraverso un apposito tasto in Studenti Online e attendere l’esito.

Se hai particolari esigenze e vuoi prolungare la durata degli studi puoi optare per il [percorso a tempo parziale](http://www.unibo.it/it/didattica/iscrizioni-trasferimenti-e-laurea/prolungamento-durata-studi-percorso-flessibile) e presentare domanda dopo l’iscrizione.

### **Informazioni per studenti già laureati o di passaggio  
**

Sui siti dei corsi di laurea, indicativamente nel periodo tra maggio e luglio 2024, sarà pubblicato un **bando per l’ammissione ad anni successivi al primo**, per cui non sarà richiesto il sostenimento del TOLC-I, rivolto esclusivamente agli studenti che abbiano una precedente carriera universitaria. Il medesimo bando indicherà i criteri di ammissione (tra cui il numero dei crediti riconosciuti richiesti) nel limite dei posti disponibili e sarà specificamente rivolto agli studenti che abbiano maturato crediti formativi universitari (CFU) a seguito di: Trasferimento da altra Università; Passaggio da altro corso di laurea dell’Alma Mater Studiorum – Università di Bologna; Laurea precedente; Singole attività formative; Rinuncia agli studi (vedi il precedente punto D); Decadenza (vedi il precedente punto D); Studi all’estero (laurea o percorso di studi non completato).