Se hai svolto un’**attività lavorativa, extra-universitaria o altra attività** coerente col tuo percorso formativo puoi chiederne il riconoscimento in sostituzione del tirocinio.

Puoi presentare richiesta di riconoscimento in qualsiasi periodo dell’anno di corso in cui è previsto il tirocinio, indipendentemente dall’assolvimento delle propedeuticità eventualmente previste per accedere al tirocinio.

Se il tirocinio per cui chiedi il riconoscimento è a scelta, devi inserirlo nel piano di studi prima di presentare richiesta.

Il **numero massimo di CFU riconoscibili** per i tirocini curriculari è 12; per i tirocini in preparazione della prova finale il limite è legato ai crediti associati all'attività formativa presente nel piano di studi.

Per chiedere il riconoscimento è necessario presentare alla Segreteria Studenti la seguente modulistica (facsimili nel box dedicato):

1) **domanda di riconoscimento** crediti per attività extra-universitarie;

2) **attestazione attività** svolta rilasciata dal Soggetto Ospitante;

3) **relazione dell’attività** svolta, datata e firmata dallo studente e dal referente aziendale.

Solo se il riconoscimento riguarda il **tirocinio prova finale** è necessario allegare anche  una **dichiarazione** di fine attività resa dal Docente Relatore della tesi attestante l’effettivo svolgimento dell’attività oggetto della richiesta.

La documentazione va consegnata allo sportello della Segreteria Studenti (previo appuntamento) o inviata per posta (prioritaria o raccomandata a/r).

La richiesta di riconoscimento è valutata dai docenti designati dal Corso di Studio.

**L’esito della valutazione e l'aggiornamento della carriera è comunicato dalla Segreteria Studenti entro gg.60 dalla presentazione della richiesta.**

ATTENZIONE

*   I laureandi interessati a chiedere il riconoscimento sono invitati a tener conto del termine per il possesso dei requisiti per l’accesso all’esame di laurea.
*   Il riconoscimento di crediti può avere effetto sulla verifica dei requisiti di merito per ottenere l’esonero totale o il calcolo della contribuzione studentesca in base alla condizione economica e al merito.
*   Non puoi presentare richiesta di riconoscimento per attività extracurriculari già riconosciute.