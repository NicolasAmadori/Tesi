**CONOSCENZA E CAPACITÀ DI COMPRENSIONE (KNOWLEDGE AND UNDERSTANDING)**

Le conoscenze e le capacità di comprensione che il laureato possiede si articolano nelle tre aree di apprendimento: fondamenti matematici e fisici, analisi e progettazione del software e, infine, amministrazione di sistemi informatici.

Il laureato:  
\- conosce i fondamentali principi e strumenti di analisi matematica, geometria e algebra lineare, probabilità e statistica;  
\- conosce i principi dei metodi numerici alla base delle tecniche di intelligenza artificiale, data analisys e ottimizzazione.

Il laureato:  
\- conosce i principali linguaggi di programmazione, imperativi e ad oggetti, nei diversi scenari applicativi;  
\- conosce le tecniche di progettazione e di analisi delle prestazioni di algoritmi;  
\- conosce i principi dell'ingegneria del software ed i principi, gli strumenti e le tecniche per l'analisi, progettazione e programmazione di applicazioni informatiche;  
\- conosce le architetture dei calcolatori, i sistemi operativi, le reti di calcolatori ed i loro protocolli, i sistemi web e le relative tecniche di programmazione;  
\- conosce i principali paradigmi di programmazione per architetture hardware moderne;  
\- conosce le basi di dati relazionali e NoSQL;  
\- conosce i requisiti minimi di sicurezza di un sistema informatico;  
\- conosce le principali piattaforme mobile, i sistemi embedded e IoT;  
\- conosce le tecniche di virtualizzazione ed il modello a microservizi per gli applicativi in cloud;  
\- conosce le basilari tecniche di intelligenza artificiale e di analisi dei dati;  
\- conosce le tecniche di base dell'elaborazione d'immagini;  
\- conosce le principali problematiche giuridiche connesse alla realizzazione di sistemi informatici, anche quelle inerenti l'intelligenza artificiale;  
\- conosce le basi dei principali servizi di directory ed i principali meccanismi e protocolli necessari per garantire i requisiti minimi di sicurezza di un sistema informatico.

Le conoscenze sopraelencate sono conseguite tramite la partecipazione alle lezioni frontali, alle esercitazioni e ai laboratori, tramite lo studio personale guidato e quello indipendente, a progetti svolti in gruppo o singolarmente, tramite la riflessione critica sui testi proposti per lo studio individuale, sollecitata dalle attività in aula, come previsto dalle attività formative.  
La verifica del raggiungimento dei risultati di apprendimento avviene principalmente attraverso elaborati, esami scritti e/o colloqui.

**CAPACITÀ DI APPLICARE CONOSCENZA E COMPRENSIONE (APPLYING KNOWLEDGE AND UNDERSTANDING)**

Il laureato:  
\- è in grado di utilizzare gli strumenti matematici applicandoli agli scenari di altre discipline;Il laureato:  
\- è in grado di programmare usando i principali linguaggi di programmazione imperativi e orientati agli oggetti utilizzati nei diversi scenari applicativi;  
\- è in grado di risolvere un problema attraverso la progettazione di un algoritmo e la successiva codifica in un linguaggio di programmazione;  
\- è in grado di sfruttare le principali tecniche di programmazione per realizzare applicazioni in ambito web, reti di calcolatori, sistemi mobile, sistemi embedded, computer graphics, elaborazione di immagini, data analytics e machine learning, realizzando e utilizzando basi di dati relazionali e NoSql, operando su architetture avanzate, hardware e software, complesse e distribuite, monolitiche o a microservizi;  
\- è in grado di utilizzare linguaggi standard di modellazione dei requisiti per la progettazione di sistemi software, come previsto dalle buone pratiche di project management, e di realizzare processi di ingegneria del software orientati all'agilità.

Il laureato:  
\- è in grado di installare, configurare e manutenere infrastrutture informatiche composte da più server (fisici e virtuali);  
\- è in grado di progettare e gestire infrastrutture di rete, progettandone politiche di sicurezza di base;  
\- è in grado di configurare e gestire siti e applicazioni web, e basi di dati di media complessità;  
\- è in grado di individuare ed utilizzare i meccanismi ed i protocolli necessari per garantire un livello minimo di sicurezza della applicazioni e dei sistemi informatici.

Il raggiungimento delle capacità sopraelencate avviene tramite la partecipazione alle lezioni frontali, alle esercitazioni e ai laboratori, tramite lo studio personale guidato e quello indipendente, a progetti svolti in gruppo o singolarmente, tramite la riflessione critica sui testi proposti per lo studio individuale, sollecitata dalle attività in aula.  
Le verifiche del raggiungimento di tali capacità (tramite progetti software e discussione degli stessi, esami scritti e/o orali, relazioni, esercitazioni, laboratori) prevedono lo svolgimento di specifici compiti in cui lo studente dimostra la padronanza di strumenti, metodologie e autonomia critica.

**AUTONOMIA DI GIUDIZIO (MAKING JUDGEMENTS)**

Il laureato:  
\- ha capacità di discernimento/giudizio/valutazione delle tecnologie informatiche innovative di medio e lungo termine;  
\- ha capacità di analisi e di sintesi (in senso generale);  
\- possiede abilità logico deduttive generiche non legate direttamente al contesto informatico (capacità di ragionamento).  
\- è capace di identificare, formulare e risolvere problematiche correlate alla progettazione, alla gestione, all'adeguamento delle funzionalità di sistemi e applicazioni informatiche;  
\- è capace di espletare il collaudo, condurre prove sperimentali, valutare le prestazioni delle infrastrutture hardware/software di sistemi informatici, e di stabilirne il grado di conformità alle specifiche di progetto interpretando i risultati ottenuti;  
\- è capace di focalizzare i contributi essenziali di relazioni tecniche presentate o redatte da interlocutori, e di estrapolare da essi gli aspetti qualificanti ed innovativi;  
\- è capace di comprendere articoli pubblicati nella letteratura tecnico/scientifica;  
\- è capace di reperire e consultare, anche via web, le principali fonti bibliografiche, le proposte di standardizzazione emergenti a livello nazionale o internazionale, la normativa riguardante la certificazione di prodotti e sistemi di interesse industriale.  
Al raggiungimento dei risultati sopra elencati contribuiscono le attività di esercitazione e di laboratorio, nonché gli elaborati personali e i progetti di gruppo, e la prova finale, che offrono allo studente le occasioni per sviluppare in modo autonomo le proprie capacità decisionali e di giudizio. Esse permettono di acquisire la capacità di reperire e vagliare fonti di informazione, dati, letterature. La verifica dell'acquisizione dell'autonomia di giudizio avviene tramite la valutazione finale dei singoli insegnamenti, in particolare di quelli che prevedono un'attività progettuale.

**ABILITÀ COMUNICATIVE (COMMUNICATION SKILLS)**

Il laureato:  
\- possiede abilità nella comunicazione, in forma orale e scritta, informazioni, idee, problemi e soluzioni di tipo scientifico;  
\- sa presentare materiali e argomentazioni, in forma orale e scritta, nella propria lingua ed in inglese nell'ambito delle attività e dei rapporti professionali;  
\- è in grado di interagire con altre persone e di condurre attività in collaborazione;  
\- possiede una buona predisposizione al lavoro di gruppo;

Le abilità comunicative sono sviluppate in occasione delle attività formative caratterizzanti che prevedono la preparazione di relazioni orali e documenti scritti, la partecipazione a gruppi di lavoro nei progetti, l'esposizione orale dei medesimi e le relative prove di verifica. L'acquisizione delle abilità sopraelencate è prevista inoltre tramite la redazione della prova finale e la discussione della medesima.

Per tali abilità sono previste ampie modalità di verifica, colloqui, discussione dei progetti, anche mediante l'ausilio di strumenti multimediali e presentazioni al computer.

La lingua inglese di livello B2 viene appresa tramite attività formative in e-learning.

**CAPACITÀ DI APPRENDIMENTO (LEARNING SKILLS)**

Il laureato:  
\- ha propensione all'aggiornamento costante sugli strumenti informatici disponibili;  
\- è capace di mantenersi aggiornato su metodi, tecniche e strumenti orientati all'analisi dei requisiti, alla modellazione e progettazione, al collaudo e messa a punto, all'ottimizzazione delle prestazioni di sistemi e applicazioni informatiche;  
\- è in grado di lavorare autonomamente, di seguire l'evoluzione delle tecnologie informatiche, e di identificare nuove necessità di informazione e formazione;  
\- è capace di intraprendere studi più avanzati in ogni settore dell'informatica e dell'ingegneria informatica con un elevato grado di autonomia.

Le capacità di apprendimento sono conseguite nel percorso di studio nel suo complesso, con riguardo in particolare allo studio individuale previsto, alla preparazione di progetti individuali e all'attività svolta per la preparazione della prova finale.  
La capacità di apprendimento viene accertata attraverso forme di verifica continua durante le attività formative, valutando altresì la capacità di rispettare le scadenze, richiedendo la presentazione di dati reperiti autonomamente, mediante l'attività di tutorato nello svolgimento di progetti e mediante la valutazione della capacità di autoapprendimento maturata durante la preparazione della prova finale.