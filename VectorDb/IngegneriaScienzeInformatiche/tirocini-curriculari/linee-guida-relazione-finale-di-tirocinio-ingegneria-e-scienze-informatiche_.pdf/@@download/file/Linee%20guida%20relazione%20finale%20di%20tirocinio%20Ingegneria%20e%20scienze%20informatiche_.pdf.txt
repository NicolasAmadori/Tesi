Corso di laurea in Ingegneria e Scienze Informatiche 

– Università di Bologna, Sede di Cesena –

# Indicazioni per la stesura delle relazioni di 

# tirocinio curricolare 

1. Scopo 

La relazione di tirocinio ha l’obiettivo di illustrare il contesto in cui è stato effettuato il 

tirocinio e le sue finalità, elencare le attività svolte e valutare complessivamente 

l’esperienza in termini dei contenuti appresi. 

Al termine del tirocinio la relazione deve essere inserita in applicativo tirocini online 

(assieme al registro presenze correttamente compila to, timbrato e firmato) cosicché il 

tutor didattico la possa visionare e possa esprimere il proprio parere; successivamente 

verrà valutata dalla Commissione di Tirocinio. 

2. Struttura 

Complessivamente, la relazione deve indicativamente occupare almeno 6 pagine. Il 

frontespizio deve riportare: 

• i nominativi del tirocinante, del tutor didattico e del tutor aziendale (solo in caso di 

tirocinio esterno); 

• il nome dell’azienda o del laboratorio in cui si sono svolte le attività; 

• un titolo che riassuma la specifica finalità del tirocinio; 

• il periodo esatto di svolgimento delle attività (data inizio e data fine, consistenti con 

quelle indicate nel libretto -diario). 

Per il contenuto della relazione si suggerisce indicativamente la seguente 

organizzazione in sezioni: 

1. Introduzione . In questa sezione il tirocinante introduce il contesto aziendale o 

di laboratorio in cui ha lavorato e spiega l’obiettivo del tirocinio. 

2. Tecnologie . In questa sezione il tirocinante elenca e commenta brevemente le 

tecnologie utilizzate (linguaggi, piattaforme, sistemi operativi, ecc.). 

3. Attività . Questa sezione, eventualmente frazionata in sottosezioni, è quella 

centrale e più corposa dell’elaborato e deve illustrare (dal punto di vista tecnico, non 

necessariamente cronologico ) le attività svolte durante il tirocinio. A eccezione di 

eventuali esempi, non deve includere il codice sviluppato; per descrivere algoritmi si 

usino piuttosto pseudo -codice e/o diagrammi di vario tipo. Per lavori di tipo progettuale 

è utile includere una sintetica documentazione formale di progetto. 4. Conclusioni . In questa parte lo studente trae le conclusioni del lavoro svolto, 

valutando pregi e difetti dell’esperienza e, più specificamente, riassumendo quanto 

appreso. 

5. Bibliografia . Questa sezione, opzi onale, include i riferimenti a manuali, testi e 

articoli scientifici eventualmente consultati durante il lavoro, ordinati per cognome del 

primo autore. 

Un’illustrazione ben fatta può svolgere un ruolo fondamentale nell'esposizione di un 

concetto comples so. Le eventuali figure riportate nel testo dovranno essere centrate e 

ben leggibili. Le figure devono essere numerate progressivamente; sotto ogni figura 

deve comparire, accanto al numero della figura, una breve spiegazione che renda il più 

possibile la f igura comprensibile indipendentemente dalla lettura del testo. Ogni figura 

deve essere citata nel testo; la figura dovrà essere posizionata il più vicino possibile alla 

citazione relativa (possibilmente sulla stessa pagina). 

3. Forma 

Anche uno studente di materie scientifiche deve essere in grado di esprimersi in modo 

preciso, corretto e sintetico. La relazione deve quindi essere scritta in buon italiano e 

priva di errori ortografici e grammaticali. Inoltre, non si tratta di un “diario ” né di un 

carteggio tra amici ma di una relazione ufficiale: pertanto deve essere opportunamente 

formattata e rilegata o puntata.