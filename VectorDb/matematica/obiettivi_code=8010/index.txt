Se devi iscriverti fai riferimento al codice 6061.  
Se sei già iscritto puoi verificare il codice del tuo corso su [Studenti Online](http://studenti.unibo.it/).

*   [Codice 6061](https://corsi.unibo.it/laurea/matematica/obiettivi?code=6061)
*   [Codice 8010](https://corsi.unibo.it/laurea/matematica/obiettivi?code=8010)

8010 - Matematica

Il Corso di Laurea, rispondendo alle indicazioni contenute nel decreto istitutivo della Classe delle Lauree nelle Scienze Matematiche, coniuga le esperienze di rinnovamento della didattica già in sperimentazione nell'attuale Corso di Laurea in Matematica, le aspettative del mondo del lavoro come si sono manifestate nell'esperienza dei laureati in Matematica dell'Università di Bologna, le risorse materiali e umane disponibili nel nostro Ateneo. La proposta cerca di cogliere l'occasione del riordino per attuare un processo di rinnovamento nell'insegnamento della Matematica, sia per assolvere al ruolo di formazione di giovani ricercatori, di futuri insegnanti (dopo che i laureati hanno completato il processo di abilitazione all'insegnamento e superato i concorsi previsti dalla normativa vigente) e di divulgatori scientifici, sia per rispondere alla richiesta di personale con adeguate e solide conoscenze matematiche che emerge in modo crescente in enti di ricerca pubblici e privati, nell'industria, nel mondo bancario, assicurativo e finanziario e più generalmente dal settore dei servizi ad alto contenuto tecnologico. La nuova progettazione del corso di laurea tende a rafforzare la caratteristica dei laureati in matematica maggiormente apprezzata dal mercato del lavoro: la capacità di sintesi e di astrazione con conseguente capacità di proporre soluzioni innovative dei problemi, accompagnata da elevate abilità informatiche e computazionali. Per dotare il laureato in Matematica delle caratteristiche suddette, la laurea in Matematica:  
\- comprende attivita' formative finalizzate ad acquisire conoscenze fondamentali dell'Algebra, dell'Analisi Matematica, della Geometria, della Fisica Matematica, dell'Analisi Numerica, dell'Informatica e della Fisica Generale;  
\- consente la scelta, e ne dispone l'attivazione, di attivita' formative atte ad acquisire le conoscenze di base della Statistica Matematica, della Logica Matematica, della Ricerca Operativa;ù  
\- prevede attività di laboratorio informatico e matematico-computazionale e l'acquisizione della conoscenza della lingua inglese.

### Archivio

Anno accademico A.A. 2024/2025 A.A. 2023/2024 A.A. 2022/2023 A.A. 2021/2022 A.A. 2020/2021 A.A. 2019/2020 A.A. 2018/2019 A.A. 2017/2018 A.A. 2016/2017 A.A. 2015/2016 A.A. 2014/2015 A.A. 2013/2014 A.A. 2012/2013 A.A. 2011/2012 A.A. 2010/2011