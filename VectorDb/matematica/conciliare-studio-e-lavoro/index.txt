> L’Ateneo sta lavorando per dar vita a misure sempre più in linea con le esigenze di chi studia e al contempo lavora.  
> L’obiettivo è garantirti un percorso universitario di qualità che possa armonizzarsi con le tue esigenze lavorative, evitando che tu debba optare per percorsi meno qualificanti, solo perché sembrano più compatibili con i tuoi impegni di lavoro.

**Ulteriori forme di sostegno saranno pubblicate in questa pagina** nei prossimi mesi.

Chi può beneficiarne
--------------------

Le misure previste sono dedicate a chi ottiene il riconoscimento dello status “studente lavoratore” che puoi richiedere, al momento della pubblicazione dell'avviso, se possiedi i seguenti requisiti:

1.  studi in un corso di Laurea, Laurea magistrale a ciclo unico o Laurea magistrale e hai effettuato l’iscrizione all’a.a. 2024/25
2.  hai svolto un’attività lavorativa:  
    \- per almeno 3 mesi, con un impegno di almeno 4 ore la settimana, nei dodici mesi antecedenti alla scadenza dell'avviso  
    **_oppure  
    _**\- per non meno di trenta giornate lavorative nei dodici mesi antecedenti alla scadenza dell'avviso.

Come fare domanda
-----------------

[Consulta l'avviso per conoscere come fare domanda](https://bandi.unibo.it/s/ases/avviso-per-ottenere-il-riconoscimento-dello-status-di-studente-lavoratore-per-a-a-2024-2025)

Potrai presentare domanda nei due momenti dell’a.a. 2024/25:

*   **dal 4 settembre al 4 ottobre 2024**
*   **dal 19 dicembre 2024 al 31 gennaio 2025**

La domanda dovrà essere presentata esclusivamente accedendo all’applicativo [Studenti Online](https://webauth.unibo.it/unibo/it/links/studenti-online)**.  
**Entro 60 giorni dalla presentazione della domanda, troverai su [Studenti Online](https://webauth.unibo.it/unibo/it/links/studenti-online) l’esito della richiesta.

Una volta ottenuto il riconoscimento, questo sarà valido per l’intero anno accademico e potrai ripresentare la domanda per tutti gli anni in cui rinnoverai l’iscrizione.

Lo status conseguito sarà visibile ai docenti sul servizio online Almaesami.

**Servizio Conciliazione studio e lavoro:** [conciliazione.studiolavoro@unibo.it](mailto:cocniliazione.studiolavoro@unibo.it "mailto:cocniliazione.studiolavoro@unibo.it")

Su cosa potrai contare
---------------------

Se conseguirai lo status di studentessa o studente che lavora, le misure disponibili da subito – alle quali, nei prossimi mesi, si aggiungeranno altre ora in fase di progettazione – sono le seguenti:

*   **colloqui dedicati** con il docente in modalità telematica;
*   **flessibilità nelle date degli esami**, variabili sulla base delle caratteristiche organizzative del Corso di Studio. Dovrai contattare il docente titolare dell’insegnamento almeno 14 giorni prima della data dell'esame, fornendo tutte le informazioni necessarie. Ti saranno indicati una data o un orario alternativi o ti saranno suggerite le soluzioni compatibili con quanto i singoli Corsi di Studio possono offrirti. Ti ricordiamo che la valutazione finale sulla richiesta spetta comunque al docente.
*   **servizi di tutorato** dedicati per attività di supporto peer to peer.