Le informazioni su come proporre un tirocinio
---------------------------------------------

Le Aziende e gli Enti possono concordare lo svolgimento di attività di tirocinio per ospitare gli studenti dell’Università di Bologna che nel proprio percorso curriculare prevedano uno o più tirocini.

Come attivare un tirocinio
-------------------------

Per poter ospitare un tirocinante l’Azienda/Ente deve:

1.  registrarsi per la stipula della convenzione per tirocini sul [Servizio Tirocini online per Aziende/Enti](https://tirocini.unibo.it/tirocini/welcomeEsterni.htm), secondo la procedura disponibile nella sezione APPROFONDIMENTI
2.  inserire offerte di tirocinio “aperte” (per la ricerca di studenti di uno o più Corsi di Studio) oppure “ad personam” (per studenti già selezionati), secondo le procedure disponibili nella sezione APPROFONDIMENTI
3.  accettare le eventuali autocandidature inviate dagli studenti

Per informazioni specifiche puoi rivolgerti all'[Ufficio Tirocini.](https://corsi.unibo.it/laurea/matematica/tirocini)

Quanto tempo serve per attivare un tirocinio
-------------------------------------------

Dall’inserimento dell’offerta/accettazione della candidatura, in genere entro 15 giorni lavorativi si riceve la conferma per l’inizio dell’attività e lo studente può stampare il registro presenze.

Quanto dura un tirocinio
------------------------

La durata di un singolo tirocinio è determinata dal numero dei crediti formativi previsti dal Corso (1CFU è pari a 25/30 ore) e può svolgersi nell’arco temporale indicato nel registro delle presenze dello studente, che serve per annotare tutte le ore svolte di tirocinio.

Coperture assicurative e trasferte
----------------------------------

L'Università di Bologna garantisce le coperture assicurative per infortunio e responsabilità civile terzi esclusivamente per il periodo approvato e riportato nel registro presenze.

Per maggiori informazioni sulle coperture consultare la pagina del [Servizio di Assicurazione.](https://www.unibo.it/it/servizi-e-opportunita/salute-e-assistenza/assicurazione-studenti/assicurazione-studenti)

In caso di trasferte presso sedi non indicate nel programma approvato, per estendere le coperture assicurative lo studente deve mandare preventivamente e-mail al Tutor accademico - e in copia al Tutor del Soggetto ospitante e all’Ufficio Tirocini -  e attendere la sua autorizzazione via email. [](https://www.unibo.it/it/servizi-e-opportunita/salute-e-assistenza/assicurazione-studenti/assicurazione-studenti)

Cosa fare al termine del tirocinio
----------------------------------

Raggiunto il monte ore previsto per il tirocinio, il Tutor del Soggetto ospitante deve:

*   firmare il **registro presenze** dello studente per attestare le ore e il periodo di tirocinio svolto;
*   firmare la **relazione di fine tirocinio** predisposta dallo studente (o altra documentazione, se prevista dal Corso); 
*   compilare il **questionario** di fine tirocinio.

_Potrebbe interessarti anche_

*   Hai già stipulato una convezione ma non ricordi le credenziali? Collegati al [Servizio DSA di Ateneo](https://www.dsa.unibo.it/ "https://www.dsa.unibo.it/").
    
*   [FAQ sul Tirocinio per Aziende/Enti](https://corsi.unibo.it/laurea/matematica/faq-sul-tirocinio-per-aziende-enti)