**Appelli d’esame**

Ogni insegnamento deve fissare almeno 6 appelli distribuiti tra sessione invernale, sessione estiva e sessione di settembre, garantendone almeno uno per ogni sessione.

Non possono essere fissati appelli fuori sessione se non per le seguenti casistiche (Consiglio del 08 ottobre 2019):

*   Studenti fuori corso
*   Studenti che sono all’ultimo esame prima della laurea di dicembre
*   Studenti che devono partire durante la sessione d’esami per partecipare ad un periodo di studio all’estero.

Terzo anno della triennale (Consiglio del 28/11/2019)

Le lezioni saranno distribuite in modo da poter terminare entro l'inizio di dicembre, questo permetterà di poter organizzare appelli prima della pausa natalizia, garantendo l'assenza di lezione in contemporanea.

**Voto di Laurea**

Per la Laurea Triennale la Commissione può assegnare fino ad un massimo di 3 punti (su proposta del relatore). La media pesata non tiene conto delle lodi. Il voto di partenza viene calcolato approssimando per arrotondamento la media dei voti, trasformata in base 110.

La lode può essere assegnata soltanto quando lo studente si presenta alla discussione con una media non inferiore a 107, e solo su decisione unanime.

Per la Laurea Magistrale (a partire dagli immatricolati 2017/18) la Commissione può assegnare un massimo 4 punti su proposta del relatore. Il voto di partenza viene calcolato approssimando per arrotondamento la media dei voti, trasformata in base 110.

Nel caso in cui il relatore ritenga di richiedere 5 o 6 punti sarà necessario il parere di un controrelatore. Il controrelatore è individuato dal Coordinatore su una rosa di due proposta del relatore. Il controrelatore deve scrivere una breve relazione dopo aver ascoltato il candidato esporre il proprio elaborato.

La lode può essere assegnata soltanto quando lo studente si presenta alla discussione con una media non inferiore a 106/110, solo su decisione unanime.