Il Collegio Superiore ammette ogni anno un massimo di 30 studenti, di qualunque Corso di laurea dell'Università di Bologna, attraverso 3 distinti concorsi.  Uno per le matricole delle lauree triennali e delle lauree a ciclo unico, uno per le matricole delle lauree magistrali e per chi si iscrive al IV anno delle lauree a ciclo unico, e uno per gli studenti stranieri che si iscrivono alle lauree magistrali. Gli studenti ammessi al Collegio Superiore vengono affiancati a un docente dell'Ateneo che ne diventa il tutore.

Il Collegio Superiore organizza corsi e seminari aggiuntivi, i primi di carattere interdisciplinare, per i collegiali. Offre alloggio ed un contributo spese che copre circa la metà del costo del vitto ed esenta dal pagamento delle tasse universitarie. Infine, ha rapporti nazionali e internazionali con istituzioni analoghe, come la Scuola Normale di Pisa e l'École Normale Supérieure di Parigi.

 Maggiori informazioni sul sito [www.collegio.unibo.it](http://www.collegio.unibo.it/)