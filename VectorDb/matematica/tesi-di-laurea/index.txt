REDAZIONE DELLA TESI
---------------------

Il carico di lavoro complessivo previsto per lo studente è di 75 ore; consiste nell'approfondimento di un argomento trattato nell'ambito di un corso seguito e che non superi le 30 pagine.

COME SCEGLIERE IL RELATORE
-------------------------

Possono fungere da relatori tutti i docenti che abbiano svolto un insegnamento nel Corso di Laurea (Triennale o Magistrale indifferentemente)

*   Nel caso in cui lo studente sia interessato a svolgere la tesi con un **Docente Esterno**, allora il docente dovrà essere un docente dell'Ateneo di Bologna. In ogni caso è necessario individuare un docente interno (cioè del nostro Corso di Studio) che funga da Correlatore. Inoltre è necessario acquisire parere favorevole dal Consiglio di Corso di Laurea. Quindi si deve compilare e consegnare in Segreteria Didattica (Dott.ssa Alice Barbieri) il modulo che si trova in allegato nel box laterale.
*   Se il relatore supervisiona il lavoro di tesi in collaborazione con un docente che non è dell'Università di Bologna, allora quest'ultimo può ricoprire il ruolo di Correlatore. In ogni caso è necessario acquisire parere favorevole dal Consiglio di Corso di Laurea. Quindi si deve compilare e consegnare in Segreteria Didattica (Dott.ssa Alice Barbieri) il modulo che si trova nel box laterale.

TESI IN LINGUA INGLESE E' possibile scrivere l'elaborato finale in lingua inglese per una delle seguenti motivazioni:

*   lo studente ha svolto un periodo di studi all'estero:

*   lo studente ha collaborato con strutture di ricerca internazionali per la preparazione  dell'elaborato finale;
    
*   il relatore ritiene necessario, per ragioni scientifiche, che la tesi venga redatta in lingua inglese.

E' in ogni caso necessario accompagnare la tesi da un sommario in lingua italiana (ad es. l'introduzione).

PRESENTAZIONE durante il giorno dell'APPELLO DI LAUREA

Ogni candidato deve preparare una presentazione sintetica del proprio lavoro di tesi. La presentazione deve durare circa 10/15 minuti e il candidato può utilizzare a supporto sia slides (da proiettare) sia la lavagna.

**VOTO FINALE**
---------------

La Commissione di laurea valuterà il percorso nel suo complesso.

La valutazione della commissione è espressa in centodecimi (110). In caso di valutazione positiva, la prova s'intende superata con una votazione minima di 66/110 e massima di 110/110.

I criteri per la valutazione della tesi sono:

*   correttezza metodologica
*   livello di approfondimento
*   adeguuatezza della scrittura e redazione dell'elaborato
*   capacità espositiva e di presentazione dell'elaborato.

La Commissione stabilirà Il voto finale calcolando la media pesata dei voti in base 110 (i 30 e lode pesano allo stesso modo dei 30) e aggiungendo ad essa al più 3 punti tenendo conto sia della discussione della tesi sia del parere del relatore.

La Commissione in caso di votazione massima più concedere la lode su decisione unanime.

Il voto finale sarà proclamato al termine della seduta di laurea.