Le informazioni su come proporre un tirocinio
--------------------------------------------

Le Aziende e gli Enti possono concordare lo svolgimento di attività di tirocinio per ospitare gli studenti dell’Università di Bologna che nel proprio percorso curriculare prevedano uno o più tirocini

Come attivare un tirocinio curriculare
--------------------------------------

Per poter ospitare un tirocinante l’azienda/ente deve:

*   stipulare la **convenzione per tirocini** sul [Servizio Tirocini on line per aziende/enti](https://tirocini.unibo.it/tirocini/welcomeEsterni.htm) e procedere come segue:
*   inserire un’offerta di tirocinio curriculare dal **menù “offerte”**, l’offerta può essere personalizzata nel caso lo studente sia già stato individuato, oppure dedicata a uno o più corsi di studio nel caso si stia cercando candidati;
*   accettare le eventuali **candidature** spontanee inviate dagli studenti.

Per informazioni specifiche, contattare l'ufficio Tirocini.

### Quanto tempo serve per attivare un tirocinio          

Dall’inserimento dell’offerta/accettazione candidatura, di norma, entro 15 giorni lavorativi si riceve la conferma per l’inizio dell’attività e lo studente può stampare il registro presenze. In questo arco di tempo gli Uffici effettuano le verifiche e la Commissione Tirocini approva la congruenza del programma con gli obiettivi formativi del Corso.

### Quanto dura un tirocinio

La durata di un singolo tirocinio è determinata dal numero dei crediti formativi previsti nel Corso (1 CFU è pari a 25 ore) e può svolgersi nell’arco temporale indicato nel registro presenze dello studente, necessario per annotare tutte le ore svolte in tirocinio.

### Coperture assicurative e trasferte

L'Università di Bologna garantisce le coperture assicurative infortunio e responsabilità civile terzi **esclusivamente per il periodo approvato e riportato nel registro presenze**. Per maggiori informazioni sulle coperture garantite consulta la pagina dedicata al **[servizio di assicurazione](https://www.unibo.it/it/servizi-e-opportunita/salute-e-assistenza/assicurazione-studenti/assicurazione-studenti)**[**.**](https://www.unibo.it/it/servizi-e-opportunita/salute-e-assistenza/assicurazione-studenti/assicurazione-studenti)

_In caso di **trasferte presso sedi o strutture non indicate nel programma** di tirocinio già approvato, lo studente deve mandare preventivamente una email al Tutor accademico, e in copia al Tutor del soggetto ospitante e all'Ufficio Tirocini, e attendere la sua autorizzazione via mail_.

Cosa fare al termine del tirocinio
----------------------------------

Raggiunto il monte ore previsto per il tirocinio, il **Tutor** **del Soggetto Ospitante** deve:

*   firmare il **registro presenze **dello studente per attestare le ore di tirocinio svolte;
*   firmare la **relazione di fine tirocinio** (o altra documentazione se prevista dal corso di studio);
*   compilare il **questionario** di fine tirocinio**.**

#### **Informazioni utili:**

*   Se è  già stata stipulata una convezione ma si sono perse le credenziali? Si prega di collegarsi al [**Servizio DSA di Ateneo**](https://www.dsa.unibo.it/).