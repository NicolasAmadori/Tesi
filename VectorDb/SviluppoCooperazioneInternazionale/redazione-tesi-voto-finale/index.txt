**SCELTA E PROPOSTA DELL’ARGOMENTO**

Per laurearti devi proporre un argomento di tesi a un docente UniBo che valuterà la congruità della tua proposta in relazione al piano di studi.

Dovrai dimostrare di essere in grado di costruire una bibliografia di base sull'argomento, di sintetizzarla e rielaborarla in forma saggistica, nel rispetto delle norme redazionali.

**NORME REDAZIONALI**

Ecco alcune norme redazionali di base per la stesura della tesi:

*   Tipo del carattere: **Times New Roman**
*   Stile del carattere: **Normale**
*   Dimensione del carattere: **12 nel testo** e **10 nelle note**
*   Margini: **a destra 2 cm, a sinistra 3 cm, superiore 2 cm, inferiore 2**

*   Interlinea **di 1,5 cm**
*   Puoi concordare la lunghezza dell’elaborato con il tuo relatore di tesi

In allegato una breve guida per la stesura della tesi di laurea.

**VOTO FINALE**

La Commissione di laurea valuterà il tuo percorso nel complesso: tesi, curriculum degli studi compiuti, tempi di completamento del percorso universitario, eventuali trasferimenti da altro Corso, applicando regole specifiche.

La valutazione della commissione è espressa in centodecimi (110). In caso di valutazione positiva, la prova s'intende superata con una votazione minima di 66/110 e massima di 110/110. La Commissione in caso di votazione massima più concedere la lode su decisione unanime.

Consulta le informazioni su come calcolare la [media di laurea](http://www.unibo.it/it/didattica/iscrizioni-trasferimenti-e-laurea/prova-finale-e-garanzia-di-originalita/media-laurea) in base al tuo ordinamento degli studi.

I criteri per la valutazione della tesi sono:

*   originalità dell'argomento
*   correttezza metodologica
*   livello di approfondimento
*   adeguadezza della scrittura e redazione dell'elaborato

In aggiunta, la Commissione attribuisce:

*   0,33 punti per ogni lode conseguita negli esami di profitto
*   Fino ad un massimo di 3 punti per la valutazione dell’elaborato
*   Fino ad un massimo di 3 punti per la velocità nel completamento degli studi e, in particolare:
*   I sessione (luglio): 3 punti;
*   II sessione (ottobre e dicembre): 2 punti;

\-   III sessione (marzo): 1 punto.

**Dalla seduta di luglio 2021**

*   **Premio per l'internalizzazione**: 1 punto se lo studente ha partecipato a un programma di internalizzazione (Erasmus, Overseas, o altri programmi concordati)

> Il Consiglio di Corso si riserva di discutere ed eventualmente rivedere in futuro le regole di redazione di tesi. Fino a nuovi aggiornamenti puoi fare riferimento a quanto indicato qui.