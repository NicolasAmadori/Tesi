Se hai svolto un’**attività lavorativa o extra-universitaria** coerente col tuo percorso formativo puoi chiederne il riconoscimento in sostituzione del tirocinio.

Puoi presentare richiesta di riconoscimento in qualsiasi periodo dell’anno di corso in cui è previsto il tirocinio.

Se il tirocinio per cui chiedi il riconoscimento è a scelta, devi inserirlo nel piano di studi prima di presentare richiesta.

Il **numero massimo di CFU riconoscibili** per i tirocini curriculari è **12.**

Per chiedere il riconoscimento è necessario presentare **alla Segreteria Studenti** la seguente modulistica (facsimili nel box dedicato):

1.  **domanda di riconoscimento crediti** per attività extra-universitarie;
2.  **attestazione attività** **svolta** rilasciata dal Soggetto Ospitante;
3.  **relazione descrittiva** dell’attività svolta.

La documentazione può essere inviata via posta all'attenzione della Segreteria Studenti di Scienze Politiche all'indirizzo **Via Zamboni, 33– 40126 Bologna** o può essere fissato un appuntamento per la consegna a mano. Non è possibile per ora l'invio della documentazione via mail.

La richiesta di riconoscimento è valutata dal Consiglio di Corso di Studio, in raccordo con la Commissione Tirocini.

**L’esito della valutazione e l'aggiornamento della carriera è comunicato dalla Segreteria Studenti entro gg.60 dalla presentazione della richiesta.**

**ATTENZIONE**

*   I laureandi interessati a chiedere il riconoscimento sono invitati a tener conto del termine per il possesso dei requisiti per l’accesso all’esame di laurea.
*   Il riconoscimento di crediti può avere effetto sulla verifica dei requisiti di merito per ottenere l’esonero totale o il calcolo della contribuzione studentesca in base alla condizione economica e al merito.
*   Non puoi chiedere il riconoscimento per attività svolte presso Strutture in cui hai legami di parentela o affinità entro il secondo grado col responsabile legale, socio o dirigente responsabile.
*   Non puoi presentare richiesta di riconoscimento per attività extracurriculari già riconosciute.