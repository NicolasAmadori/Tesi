Che cos'è il Piano di Studi
---------------------------

Il piano di studio è l'insieme di tutti gli esami che devi sostenere per poterti laureare. Alcuni esami sono obbligatori, mentre altri sono a scelta.

A chi è rivolto
---------------

Può presentare il Piano di studi chi è regolarmente iscritto, in regola con il pagamento delle tasse universitarie e in possesso del permesso di soggiorno in corso di validità nel caso di uno studente internazionale.

**N.B. GLI STUDENTI DEL PRIMO ANNO NON DEVONO COMPILARE IL PIANO DI STUDI, gli esami del primo anno sono tutti obbligatori.**

MODALITA’ DI PRESENTAZIONE DEL PIANO DI STUDI
----------------------------------------------

### Servizio Studenti Online

Possono presentare il Piano di studi attraverso il Servizio di Studenti Online, accedendo con le proprie credenziali di Ateneo, gli studenti in corso che:  
\- devono completare il piano con materie a scelta;  
\- devono fare una scelta di percorso (curriculum);  
\- devono modificare le scelte di anni precedenti.

Dopo aver effettuato le scelte ricordati di cliccare su “salva” affinché il tuo Piano di studi possa essere correttamente presentato.

Ti consigliamo anche di stampare sempre una copia del Piano di studi compilato. La copia, infatti, rappresenta l’unico strumento di verifica in caso di irregolarità formali o sostanziali che potrebbero presentarsi dopo il caricamento.

### Modulo cartaceo

Gli studenti che provengono da un passaggio/trasferimento non possono usare il Servizio di Studenti Online, ma dovranno utilizzare i moduli cartacei.

APPROVAZIONE DEL PIANO DI STUDI
-------------------------------

Se vengono selezionate materie a scelta tra quelle definite dal Corso di studio non è necessaria alcuna valutazione e il Piano viene automaticamente approvato e caricato nella carriera dello studente.

Se invece si desidera scegliere esami al di fuori di quelli definiti dal Corso di studio, l’approvazione sarà subordinata alla decisione del Consiglio di corso che deciderà in merito.

PRESENTAZIONE PIANO DI STUDI 2024/25 (CdS SPOSI e SVIC)
-------------------------------------------------------

La compilazione e la presentazione del proprio piano di studi avviene accedendo al servizio [Studenti Online](http://www.studenti.unibo.it/) con le proprie credenziali d’Ateneo. Il Servizio è attivo solo nei periodi in cui è consentita la presentazione:

*   Dal 30 settembre al 22 novembre 2024;
*   dal 3 febbraio al 21 marzo 2025;

**Attenzione:**

*   i laboratori e i seminari hanno obbligo di frequenza con un numero limitato di posti. Prima di inserirli nel piano di studi si raccomanda di consultare la pagina dell’insegnamento per verificarne la disponibilità ed effettuare l’iscrizione.
    
*   gli studenti che **nell’anno accademico 2024-2025** si iscrivono fuori corso possono modificare il piano di studi solo se intendono laurearsi a partire dal **primo appello estivo 2025.** Chi ritiene di potersi laureare entro la sessione di marzo 2024 non può modificare il piano di studi.
*   Possono modificare il piano di studi  gli studenti iscritti in corso e gli studenti che **nell'anno accademico 2024-2025 sono iscritti al primo anno fuori corso**. **Dal secondo anno fuori corso non è più possibile la modifica del piano degli studi.**