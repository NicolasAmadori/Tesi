**1\. Cosa sono gli OFA?**

Per immatricolarti ai Corsi di Laurea e Laurea Magistrale a ciclo unico sono richieste alcune **conoscenze di base**. La verifica delle conoscenze attraverso il **[TOLC-E](https://corsi.unibo.it/laurea/SviluppoCooperazioneInternazionale/tolc)** ha l’obiettivo di verificare che tu non abbia carenze significative nelle particolari discipline di cui è richiesta un'adeguata preparazione per affrontare con profitto il corso di studio prescelto.

La verifica delle conoscenze è solitamente un test o una prova. Nel caso in cui dalla verifica emergessero lacune in uno o più argomenti ti **potrai comunque iscrivere**, ma dovrai svolgere alcune attività supplementari, denominate appunto **Obblighi Formativi Aggiuntivi (OFA).**

**[Qui](https://www.unibo.it/it/didattica/iscrizioni-trasferimenti-e-laurea/obblighi-formativi-aggiuntivi-ofa)** trovi ulteriori informazioni.

**2\. Come fare per assolverli?**

L’obbligo formativo nelle competenze logico-matematiche e/o di quelle di lingua italiana si considera assolto quando lo studente abbia superato la relativa **prova**.

Vengono organizzate dei **corsi tenuti da Tutor** per aiutare nella preparazione della prova. La frequenza non è obbligatoria ma fortemente consigliata.

Trovi maggiori informazioni, orari dei corsi e date delle prove alla pagina **["Cosa sono e come assolvere gli OFA".](https://corsi.unibo.it/laurea/SviluppoCooperazioneInternazionale/come-assolvere-ofa)**

**3\. Entro quando è possibile assolverli?**

Per gli studenti iscritti all’anno accademico 22/23 la scadenza per il conseguimento dell’OFA è posticipata al **31 marzo 2024.**

**4\. Come funziona l’attività di supporto per l’assolvimento degli OFA di matematica?**

Sono organizzate attività di tutorato in cui gli studenti avranno la possibilità di sostenere una prova di assolvimento dell’OFA attraverso l’Applicativo [AlmaMathematica](http://almaorienta.unibo.it/AlmaMathematica?target=futuri-studenti) che sarà organizzata tra fine giugno/inizio luglio e settembre.

Durante il periodo di tutorato lo studente ha la possibilità di esercitarsi attraverso l’applicativo [AlmaMathematica](http://almaorienta.unibo.it/AlmaMathematica?target=futuri-studenti). E’ fortemente consigliata la frequenza al tutorato.