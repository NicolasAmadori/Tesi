**Studenti di scambio dipartimento di Scienze Politiche**

Benvenuta/o all’Università di Bologna! Da questo momento, utilizza sempre le tue credenziali Unibo e controlla la tua nuova casella di posta [nome.cognome@studio.unibo.it](mailto:nome.cognome@studio.unibo.it).

Leggi con attenzione su [questa pagina](https://www.unibo.it/it/internazionale/studenti-di-scambio-in-entrata/studenti-di-scambio-in-entrata) la **guida generale per gli studenti di scambio** dove troverai tutte le informazioni necessarie durante il tuo scambio: prepararsi alla mobilità, procedure di arrivo (check-in), durante e fine della mobilità (check-out), informazioni sull’alloggio e tutti i contatti di riferimento per gli studenti di scambio.

\*\*\*

**Learning Agreement (LA)**

Come studente di scambio potrai seguire gli insegnamenti offerti da ogni Corso di Studio dell’area di Scienze Politiche **tranne laboratori, tirocini e workshop**, secondo il tuo semestre di mobilità.

Gli studenti in entrata incoming) non possono scegliere i corsi della laurea European Studies (BAES).

Puoi trovare i corsi che ti interessano consultando il [catalogo insegnamenti](https://www.unibo.it/it/didattica/insegnamenti) filtrando la ricerca per lingua, area disciplinare, campus, livello, ecc. Sotto a ogni corso è indicato anche l’orario delle lezioni; gli orari del primo semestre sono già stati pubblicati, quelli del secondo semestre verranno pubblicati a gennaio.

**ATTENZIONE!** Ci sono diverse **regole** che dovrai rispettare in fase di compilazione del tuo Learning Agreement (LA):

*   Se il tuo periodo di mobilità corrisponde a un solo semestre, potrai inserire nel tuo LA solo corsi tenuti in quel semestre. Non potrai quindi inserire corsi annuali o del semestre precedente o successivo;
*   Se desideri inserire corsi offerti da altri Dipartimenti o Campus, è necessario prima chiedere una approvazione formale all’[Ufficio di Mobilità Internazionale competente](https://www.unibo.it/it/internazionale/studenti-di-scambio-in-entrada/contatti-per-studenti-di-scambio-allunibo/contatti-uffici-relazioni-internazionali), allegando al testo della mail un attestato del tuo anno di iscrizione presso l’Ateneo di origine. Una volta ottenuta l’approvazione, ti chiediamo di inoltrarla al nostro Ufficio via mail ([aform.mobintspbo@unibo.it](mailto:aform.mobintspbo@unibo.it)).
*   Quando avrai selezionato tutti i corsi che vuoi seguire, dovrai compilare il LA inserendo il **codice** di ogni corso, il **nome** dell’attività, il **semestre** ed il numero di [CFU](https://www.unibo.it/it/didattica/iscrizioni-trasferimenti-e-laurea/il-sistema-universitario/cosa-sono-i-crediti-formativi-universitari-cfu). Ti preghiamo di compilare il LA **digitalmente**, salvare il file in formato pdf e nominarlo “COGNOME NOME LA numero della versione (1.0, 2.0 o 3.0)”.

Dovrai caricare il tuo LA sul tuo [**profilo AlmaRM**](https://almarm.unibo.it/almarm/welcomeStudenti.htm). E' consigliabile caricare il LA con anticipo e consultandosi con l’Ateneo di provenienza. Se sei uno studente in arrivo nel primo semestre, è opportuno caricare il LA prima della fine di luglio, mentre se sei in arrivo il secondo semestre, prima della fine di gennaio.

Per avere più informazioni relative alla compilazione del LA, puoi contattare il nostro ufficio e per consigli o chiarimenti sui corsi che vuoi seguire, puoi anche rivolgerti al Docente coordinatore del tuo scambio Erasmus a Unibo (indicato sulla tua pagina AlmaRM).

In caso il tuo LA venga **rifiutato**, riceverai una notifica e ti invieremo per mail dettagli su come correggere il documento così da caricarlo nuovamente sul portale AlmaRM.

Ricorda che gli orari e i programmi dei corsi potrebbero subire dei cambiamenti nei giorni precedenti l’inizio del semestre. Se hai già caricato il tuo Learning Agreement e intendi **effettuare delle modifiche**, è consigliabile aspettare le prime settimane di lezione. Ricordati che **non sono accettate più di 3 modifiche al LA nell’intera durata della mobilità**.

Una volta approvato il tuo LA e dopo aver fatto il check-in, ricordati di compilare il tuo [Piano di studi online](https://studenti.unibo.it/sol/welcome.htm?siteLanguage=en). Questa operazione è fondamentale e ti permette di iscriverti e di sostenere gli esami di profitto.

\*\*\*

**Corsi di Italiano per studenti in scambio**

Il nostro [Centro Linguistico di Ateneo](http://www.cla.unibo.it/) (CLA) offre **corsi di italiano gratuiti per studenti di scambio**, previa registrazione. Ricordati di controllare le scadenze per non rischiare di perderti il periodo in cui è possibile iscriversi (i posti sono limitati). Maggiori informazioni sui corsi di italiano per studenti internazionali sono reperibili [a questa pagina](http://www.cla.unibo.it/corsi/corsi-di-italiano-per-studenti-stranieri).

**Modifica il tuo periodo di scambio**

Puoi chiedere una proroga del tuo periodo di scambio seguendo le informazioni riportate [qui](https://www.unibo.it/it/internazionale/studenti-di-scambio-in-entrada/studenti-di-scambio-unibo-cambiare-corsi-e-la-durata-del-periodo-di-mobilita). Ti ricordiamo che verranno approvati solo gli LA relativi al periodo di scambio approvato; se intendi chiedere il prolungamento, ti chiediamo quindi di aspettare l’autorizzazione prima di aggiornare il tuo LA.

**Check-out e Transcript of Records**

La procedura di check-out è fondamentale per tutti gli studenti di scambio. Consulta tutte le informazioni relative al [Check-out](https://www.unibo.it/it/internazionale/studenti-di-scambio-in-entrada/studenti-di-scambio-unibo-check-out) e al [Transcript of Records e Dichiarazione di Periodo](https://www.unibo.it/it/internazionale/studenti-di-scambio-in-entrada/studenti-di-scambio-unibo-transcript-of-records-e-dichiarazione-di-periodo).

Infine, ricordarti di **controllare spesso la tua e-mail Unibo**, perché tutte le comunicazioni relative al tuo periodo di scambio saranno inviate al tuo account istituzionale.

Buono studio e benvenuta/o a Bologna!