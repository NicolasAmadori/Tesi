### **Che cos’è il TOLC?**

Il Test On Line Cisia (TOLC) è uno strumento di orientamento e valutazione delle capacità iniziali.

È un test individuale, diverso per ogni partecipante, composto da quesiti selezionati automaticamente e casualmente dal database CISIA TOLC con un software realizzato e gestito dal [CISIA](http://www.cisiaonline.it/) - Consorzio Interuniversitario Sistemi Integrati per l'Accesso.

Il test TOLC si svolge al computer e consente di partecipare a qualunque selezione per la quale sia richiesto quel tipo di TOLC.

Il TOLC-E, uno dei tre tipi di TOLC esistenti, è quello previsto per l'accesso a questo Corso e comprende **36 quesiti e dura 1 ora e 30 minuti**:

*   13 di matematica (30 minuti)
*   13 di logica (30 minuti)
*   10 di comprensione del testo (30 minuti)

Le prove comprendono anche una sezione di **inglese facoltativa** composta di 30 quesiti (15 minuti di prova aggiuntivi); **l’esito della sezione di inglese non incide sulla valutazione prevista dal bando né sostituisce eventuali accertamenti linguistici richiesti dal Corso di studio per l’ammissione.** Tale sezione costituisce unicamente una sorta di autovalutazione per lo studente e fornisce alla prova una migliore fungibilità a livello nazionale su eventuali altre sedi.

Potrai sostenere il TOLC se hai già il diploma o se frequenti il quarto o il quinto anno delle scuole secondarie superiori.

Maggiori dettagli nella pagina dedicata sul Portale [https://www.unibo.it/it/didattica/iscrizioni-trasferimenti-e-laurea/test-online-cisia-tolc/Test-Online-Cisia-TOLC-informazioni-generali](https://www.unibo.it/it/didattica/iscrizioni-trasferimenti-e-laurea/test-online-cisia-tolc/Test-Online-Cisia-TOLC-informazioni-generali).

### **Quali TOLC sono validi per iscriversi al Corso.**

**Per questo corso a numero programmato per l’a.a. 2024/25 sono validi:**

**\-** TOLC in presenza (TOLC@UNI) svolti nel 2023

\- TOLC in presenza (TOLC@UNI) svolti nel 2024

\- TOLC@casa svolti nel 2023

\- TOLC@casa svolti nel 2024 solo per chi appartiene al contingente “non-UE residenti all’estero” ([scopri a quale contingente appartieni](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/chi-sono-gli-studenti-internazionali-1/chi-sono-gli-studenti-internazionali))

### **Dove si svolge il TOLC**

Puoi svolgere il TOLC in **qualsiasi sede universitaria**, anche diversa da quella in cui vuoi immatricolarti. Trovi date e sedi per sostenere il TOLC sul [sito del CISIA](https://www.cisiaonline.it/area-tematica-tolc-cisia/home-tolc-generale/).

L’**Università di Bologna organizza TOLC solo in presenza** presso tutte le proprie sedi (Bologna, Cesena, Forlì, Ravenna, Rimini).

### **Iscriversi al TOLC**

Per sostenere il TOLC è necessario iscriversi con anticipo alle prove, sulla base delle scadenze definite dal [CISIA](https://www.cisiaonline.it/area-tematica-tolc-cisia/home-tolc-generale/). L'iscrizione avviene online sul [sito del CISIA](https://www.cisiaonline.it/area-tematica-tolc-cisia/home-tolc-generale/) e prevede il versamento di € 30.

Verifica sul [sito del CISIA](https://www.cisiaonline.it/area-tematica-tolc-cisia/home-tolc-generale/):

*   le date e le sedi alle quali puoi già iscriverti
*   la scadenza entro la quale devi iscriverti
*   i posti disponibili.

### **Come svolgere il TOLC-E**

Leggi con attenzione il bando di ammissione per verificare le scadenze per l’iscrizione al TOLC e alla successiva selezione.

Per iscriverti al TOLC-E devi accedere al [sito del CISIA](http://www.cisiaonline.it/), selezionare la tipologia di TOLC, la data e la sede e versare la quota di € 30 pagabili con MAV o carta di credito.

Sono previste numerose sessioni in cui è possibile sostenere i TOLC durante tutto il corso dell'anno.

Consulta il [calendario delle sessioni per il TOLC-E](https://tolc.cisiaonline.it/calendario.php?tolc=economia) organizzate dall’Università di Bologna.

Il test può essere ripetuto non più di una volta al mese ed è considerato valido solo l'esito dell'ultimo TOLC sostenuto entro la mezzanotte del giorno precedente la scadenza per l’iscrizione alla selezione indicata nel bando.

### **Cosa fare dopo il TOLC** 

Dopo aver sostenuto un TOLC, potrai utilizzare il punteggio ottenuto per candidarti all’ammissione al corso, iscrivendoti ad una selezione.

**Leggi con attenzione il bando di ammissione e segui le istruzioni per iscriverti alla selezione**. L’iscrizione alla selezione avviene tramite Studenti Online e richiede il versamento di 20 €.  
È possibile iscriversi alla selezione anche prima di aver effettuato il TOLC.

Le selezioni non prevedono ulteriori prove o test e la graduatoria di merito viene formulata in base al punteggio TOLC, pesato secondo i criteri **indicati nel bando di ammissione**.

Se nella graduatoria il tuo punteggio ti consente di rientrare nei posti utili, puoi procedere con l'immatricolazione attraverso [Studenti Online](https://studenti.unibo.it/) seguendo le scadenze indicate sul bando.   
In caso contrario potrai iscriverti ad una selezione successiva senza dover ripetere necessariamente il TOLC e senza dover versare nuovamente la quota di 20 €.

Nel bando di ammissione del Corso è indicata la soglia minima di punteggio prevista per iscriverti alla selezione e quella al di sotto della quale potrai immatricolarti con un Obbligo Formativo Aggiuntivo (OFA).

Il bando contiene anche tutte le informazioni relative alle procedure di recupero.

### **Informazioni per studenti con disabilità o disturbi di apprendimento**

Se sei uno studente con queste necessità puoi fare esplicita richiesta di ausili, di eventuali tempi aggiuntivi rispetto a quelli stabiliti, di ulteriori misure che possano garantirti di svolgere la prova al pari degli altri candidati. Consulta le informazioni sul [sito del Servizio studenti con disabilità e con DSA](http://www.studentidisabili.unibo.it/come-fare-per/modulo-per-la-richiesta-di-adattamento-alla-prova-di-accesso-ai-corsi-di-laurea).

### **Informazioni per gli studenti non UE residenti all'estero**

Per gli studenti non-UE residenti all’estero che non abbiano partecipato ad altre prove TOLC, l’Università di Bologna ha previsto una data aggiuntiva nel mese di settembre (data in corso di definizione)

Per qualsiasi dubbio contatta l’[International Desk.](mailto:internationaldesk@unibo.it)

### **Per iscriversi al corso**

Una volta svolto il TOLC-E, per effettuare l’iscrizione al corso consulta la pagina “Iscriversi al corso” e segui con molta attenzione le indicazioni e le scadenze previste nel bando di ammissione.