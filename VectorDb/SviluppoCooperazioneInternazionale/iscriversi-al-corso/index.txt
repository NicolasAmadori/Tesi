**Informazioni generali sui requisiti di accesso**

Per essere ammessi al corso di laurea in Sviluppo e cooperazione internazionale è necessario il possesso di Diploma di scuola media superiore di…

[Leggi di più](#)

![Image 1: SUA cds](https://corsi.unibo.it/laurea/SviluppoCooperazioneInternazionale/++theme++unibotheme.cds/images/logo-SUA.png) Per essere ammessi al corso di laurea in Sviluppo e cooperazione internazionale è necessario il possesso di Diploma di scuola media superiore di durata quinquennale o altro titolo di studio conseguito all'estero riconosciuto idoneo, nonché di Diploma di scuola media superiore di durata quadriennale e del relativo anno integrativo o, ove non più attivo, del debito formativo assegnato. Per l'accesso al corso di laurea in Sviluppo e cooperazione internazionale si richiedono i seguenti requisiti:  
\- buona conoscenza della lingua italiana,  
\- buone competenze logico-matematiche.  
Si richiede inoltre la conoscenza della lingua inglese corrispondente al livello A2 del quadro Europeo di riferimento.

Obblighi formativi aggiuntivi e loro verifica  
L'accertamento dei requisiti sopra indicati si svolgerà secondo le modalità, i criteri e le procedure determinati dalla Scuola e resi noti annualmente tramite il Portale di Ateneo. Se la verifica di tali requisiti non fosse positiva, verranno indicati specifici obblighi formativi aggiuntivi o una carenza linguistica iniziale le cui modalità di recupero verranno determinate dalla Scuola e rese note annualmente tramite il Portale di Ateneo.

Il Corso di Laurea può prevedere un numero programmato di studenti a livello locale, in relazione alle risorse disponibili. Il numero di studenti iscrivibili e le modalità di svolgimento della selezione saranno resi pubblici ogni anno con il relativo bando di concorso.

Maggiori dettagli nel Regolamento del Corso di Studio

### **VERIFICA DELLE CONOSCENZE: IL TOLC**

Se hai un titolo estero [consulta le informazioni specifiche prima di procedere](http://www.unibo.it/it/didattica/iscrizioni-trasferimenti-e-laurea/iscriversi-corso-laurea-o-laurea-magistrale-a-ciclo-unico-con-titolo-estero "Apre nuova finestra").

Se sei un **cittadino non-UE residente all’estero** leggi le [informazioni specifiche](http://www.unibo.it/it/didattica/iscrizioni-trasferimenti-e-laurea/studenti-non-ue-residenti-estero-contingenti-preiscrizione-visto-prova-lingua-italiana "Apre nuova finestra").

Il Corso di Laurea è a numero programmato e per poter partecipare alle selezioni è necessario essere in possesso del TOLC- E

Leggi con attenzione il bando di ammissione (che trovi nel box sulla destra) per conoscere le modalità e le scadenze per candidarti alle selezioni e per immatricolarti.

**Il TOLC-E:**

*   è obbligatorio e va sostenuto prima dell’immatricolazione: non sostenerlo preclude l’iscrizione alle selezioni;
*   è selettivo per la prima e seconda selezione prevista dal bando di ammissione, in cui è necessario raggiungere il punteggio minimo richiesto dal bando per potersi iscrivere al corso.

**Per sostenere il TOLC-E dovrai:**

*   1\. Registrarti sul sito [sito del CISIA](http://www.cisiaonline.it/ "Apre nuova finestra") e selezionare il TOLC-E;
    
    2\. Scegliere la data in cui sostenere il TOLC e versare la quota di € 30 pagabili con MAV o carta di credito. Attenzione: per sostenere il TOLC è necessario **iscriversi con anticipo** rispetto alla data della prova individuata sulla base delle **scadenze definite dal [CISIA](https://www.cisiaonline.it/area-tematica-tolc-cisia/home-tolc-generale/)**.
    
    3\. Svolgere il test. Per le selezioni dell’a.a. 2024/25 sono validi
    
    \- TOLC in presenza (TOLC@UNI) svolti nel 2023
    
    \- TOLC in presenza (TOLC@UNI) svolti nel 2024
    
    \- TOLC@casa svolti nel 2023
    
    \- TOLC@casa svolti nel 2024 solo per chi ha la cittadinanza non-UE e la residenza all'estero.
    
    L'**Università di Bologna organizza TOLC tra febbraio e luglio 2024** e **solo in presenza**.
    
    Al termine del TOLC potrai visualizzare e stampare il risultato dal tuo profilo sul [sito del CISIA](http://www.cisiaonline.it/ "Apre nuova finestra").
    

### **LA SELEZIONE**

Dopo aver sostenuto il TOLC, se il punteggio è superiore al minimo richiesto, potrai iscriverti ad una selezione per entrare in graduatoria.  
**Leggi con attenzione il bando di ammissione e segui le istruzioni per iscriverti alla selezione.**

L’iscrizione alla selezione avviene tramite [Studenti Online](https://studenti.unibo.it/) e richiede il versamento di 20 €.  
È possibile iscriversi alla selezione anche prima di aver effettuato il TOLC.

La selezione non prevede ulteriori prove ma consiste unicamente nell’inserimento nella graduatoria di merito sulla base del punteggio ottenuto nel TOLC pesato secondo i criteri indicati nel bando di ammissione.

Le **selezioni dei bandi di ammissione** con il test TOLC per l'a.a. 2024-25 **saranno due**:

*   Prima selezione: aperta **dal 4/3/2024 al 30/4/2024 alle ore 13** con **TOLC effettuato entro il 29 aprile 2024 compreso**.  
    La graduatoria della prima selezione sarà pubblicata il **16 maggio 2024**. 
*   Seconda selezione: aperta **dal 2/05/2024 al 15/07/2024 alle ore 13** con **TOLC effettuato entro il 12 luglio 2024 compreso**.  
    La graduatoria della seconda selezione uscirà il **25 luglio 2024**. 

Per ogni selezione puoi fare il TOLC più volte, ma quello valido sarà sempre l’ultimo.

Attendi l'esito delle graduatorie che saranno pubblicate all’interno del profilo personale su [Studenti online](https://studenti.unibo.it/ "Apre nuova finestra") .  
Per essere inseriti in graduatoria è necessario aver effettuato l'iscrizione alla selezione entro la data e l’ora fissate nei rispettivi bandi e, per le prime due selezioni, aver ottenuto il punteggio minimo previsto dal bando.

Se il punteggio che otterrai nella prova, riportato nell’attestato del risultato TOLC-E che potrai visualizzare e stampare dal tuo profilo sul [sito del CISIA](http://www.cisiaonline.it/ "Apre nuova finestra"), non supera la soglia prevista ti verrà attribuito un [Obbligo Formativo Aggiuntivo (OFA)](https://corsi.unibo.it/laurea/SviluppoCooperazioneInternazionale/come-assolvere-ofa).

Tasse e importi
---------------

L'importo delle tasse è calcolato in base all’attestazione ISEE 2024 per prestazioni agevolate di diritto allo studio. È previsto l’esonero totale per le matricole con ISEE minore o uguale a 27.000 €. Oltre la soglia il calcolo viene fatto in misura progressiva.

L'attestazione ISEE deve essere inserita, anche se non hai fatto l'iscrizione al Corso, **entro il 30 ottobre 2024 ore 18:00** (o entro il 15 novembre 2024 ore 18:00 con una mora di 100 €) accedendo ai [Servizi online di ER-GO](https://servizionline.er-go.it/domande2/ "https://servizionline.er-go.it/domande2/"), altrimenti dovrai versare l'importo massimo.

Se sei uno **studente internazionale**, verifica come viene calcolato l'importo delle tasse a seconda del Paese da cui provieni e da dove la tua famiglia ha redditi e patrimoni.

[Consulta tutte le informazioni su Tasse ed esoneri.](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi)

Immatricolazione
----------------

Dopo aver compiuto tutti i passi previsti per la verifica dei requisiti potrai immatricolarti accedendo a  [Studenti Online](https://studenti.unibo.it/sol/welcome.htm):

1.  compila la domanda di immatricolazione inserendo i dati richiesti e una fototessera in formato digitale;
2.  effettua il pagamento della prima rata delle tasse;
3.  seguici le [indicazioni per completare la procedura](https://corsi.unibo.it/laurea/SviluppoCooperazioneInternazionale/completa-procedura-immatricolazione) che potresti trovare su Studenti Online in base al tuo profilo.