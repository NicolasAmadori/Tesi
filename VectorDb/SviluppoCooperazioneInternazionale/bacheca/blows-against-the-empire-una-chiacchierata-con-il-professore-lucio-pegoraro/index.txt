![Image 1](https://corsi.unibo.it/laurea/SviluppoCooperazioneInternazionale/bacheca/blows-against-the-empire-una-chiacchierata-con-il-professore-lucio-pegoraro/@@eod.tiles.richtext/814bdddb1fe44296bc8fe60c10bab5e7/@@images/9b84fb61-5615-4ec7-9ad9-f368b520e276.jpeg)

Il secondo incontro nel calendario di "[**Un caffè a Palazzo Hercolani**"](https://corsi.unibo.it/laurea/ScienzePoliticheSocialiInternazionali/un-caffe-a-palazzo-hercolani-vieni-a-conoscere-le-lauree-triennali-di-svic-sposi)" sarà dedicato alla chiacchierata con il **Professore [Lucio Pegoraro](https://www.unibo.it/sitoweb/lucio.pegoraro)** dal titolo "**BLOWS AGAINST THE EMPIRE**”.

L'intervento critica l’occidentalismo giuridico e denuncia l’approccio universalistico al diritto pubblico/costituzionale basato sui diritti fondamentali/umani, a sostegno dell’attacco che la globalizzazione sviluppa contro il pluralismo sociale, culturale, politico, economico e giuridico. Analizzati gli elementi condivisi da varie culture e tradizioni giuridiche, suggerisce una proposta alternativa di “nucleo duro” costituzionale/transnazionale, non centrato solo sull’imperialismo dei diritti fondamentali/umani e della dignità, _"norma base"_ del solo occidente, ma su valori quali la comunità, la solidarietà e la _fraternité_, propri della cultura euro-atlantica come pure di tradizioni giuridiche orientali e del sud del mondo.

**Per partecipare all’evento è necessario compilare il form che trovate a questo [link](https://corsi.unibo.it/laurea/ScienzePoliticheSocialiInternazionali/un-caffe-a-palazzo-hercolani-vieni-a-conoscere-le-lauree-triennali-di-svic-sposi).**   
Per maggiori informazioni visionare la locandina nel box "In evidenza".