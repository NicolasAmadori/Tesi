La Prof.ssa Annamaria Nifo dell'Università del Sannio **giovedì 18 aprile dalle 15 alle 17 in Aula C (Complesso Santa Cristina)** terrà il seminario dal titolo: “**_Sviluppo economico, qualità istituzionale e capitale umano. Il caso italiano_**” nell'ambito dell'insegnamento di _Politiche Economiche Regionali_ (del corso di studi SLEG) di cui è titolare la Prof.ssa Cristina Brasili**.**

_Il tema della qualità istituzionale è sempre più centrale nell’ambito delle Politiche dello sviluppo e la Prof.ssa Nifo (dell’Università degli Studi del Sannio) si occupa da tempo della ricerca in questo ambito. Insieme al Prof. Vecchione sono stati autori dello studio e della creazione di un indicatore di qualità istituzionale per le regioni e le province italiane ([IQI](https://sites.google.com/site/institutionalqualityindex/home)). Il taglio territoriale del seminario si inserisce perfettamente nel programma dell’insegnamento di “Politiche economiche regionali”  nell’ambito del quale l’analisi del ruolo della qualità istituzionale nell’attuazione delle politiche ha assunto sempre più rilevanza._

_Si ringraziano il Direttore del Dipartimento di Scienze Politiche, Prof. Filippo Andreatta, e la Coordinatrice di SLEG, Prof.ssa Debora Mantovani, che hanno concesso un contributo finanziario per la realizzazione del seminario._