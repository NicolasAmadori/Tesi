Bando Erasmus+ Tirocinio
a.a. 2024/25
19 marzo 2024 Aula Poeti, Palazzo Hercolani2
Bando Erasmus+ Mobilità per Tirocinio a.a. 2024/25
Le mensilità previste per l’a.a. 2024/25 sono 2405.
Di queste 259 sono assegnate al dipartimento SPS.
Ai candidati IDONEI non vincitori di borsa, dietro loro specifica richiesta, potrà essere attribuito
status di Erasmus zero-EU grant che permette di fruire delle agevolazioni legate alla mobilità, senza
percepire il contributo comunitario.
Attenzione: queste slides riassumono il bando Erasmus tirocinio che vi invitiamo a leggere con
attenzione per maggiori dettagli e per trovare informazioni su situazioni particolari.3
Bando Erasmus+ Mobilità per Tirocinio a.a. 2024/25
Paesi in cui svolgere il tirocinio
Paesi partecipanti al Programma:
- i 26 Stati membri dell’Unione Europea: Austria, Belgio, Bulgaria, Cipro, Croazia, Danimarca,
Estonia, Finlandia, Francia, Germania, Grecia, Irlanda, Lettonia, Lituania, Lussemburgo, Malta, Paesi
Bassi, Polonia, Portogallo, Repubblica Ceca, Romania, Slovacchia, Slovenia, Spagna, Svezia e
Ungheria;
- i 3 paesi dello Spazio Economico Europeo (Islanda, Liechtenstein, Norvegia);
- i paesi candidati all’adesione (Macedonia del Nord, Serbia, Turchia);
- Regno Unito e Svizzera (Partner Countries)
N.B. Non è possibile svolgere mobilità presso università/istituti di istruzione superiore di Regno
Unito e Svizzera4
Bando Erasmus+ Mobilità per Tirocinio a.a. 2024/25
Durata del tirocinio
Durata da 2 a 6 mesi a scelta dello studente. Il contributo finanziario copre la durata
prescelta. In ogni caso non sono finanziabili durate inferiori a 2 mesi (60 gg).
Il tirocinio potrà iniziare a partire dal 1 settembre 2024 (fatta eccezione per gli studenti
che si candidano sotto condizione, che potranno invece iniziare la mobilità a partire da
gennaio 2025) e dovrà concludersi entro e non oltre il 31 luglio 2025, pena la revoca del
contributo.
Il tirocinio dovrà essere svolto in maniera continuativa.5
Bando Erasmus+ Mobilità per Tirocinio a.a. 2024/25
Contributo finanziario (1/3)
1. Borsa di mobilità
GRUPPI PAESI IMPORTO MENSILE
Gruppo 1 (costo della vita alto) Danimarca, Finlandia, Irlanda,
Islanda, Lichtenstein, Lussemburgo,
Norvegia, Regno Unito, Svezia,
Svizzera.
500 euro
Gruppo 2 (costo della vita medio) Austria, Belgio, Cipro, Francia,
Germania, Grecia, Malta, Paesi
Bassi, Portogallo, Spagna.
450 euro
Gruppo 3 (costo della vita basso) Bulgaria, Croazia, Estonia, Lettonia,
Lituania, Macedonia del Nord,
Polonia, Romania, Serbia,
Slovacchia, Slovenia, Repubblica
ceca, Turchia, Ungheria.
400 euro
Importo rapportato ai giorni di effettiva permanenza all'estero e variabile a
seconda del paese di destinazione.6
Bando Erasmus+ Mobilità per Tirocinio a.a. 2024/25
Contributo finanziario (2/3)
2. Integrazione per partecipanti con minori opportunità
2.1 È prevista un’integrazione del contributo pari a € 250 mensili per i candidati provenienti
da fasce economiche svantaggiate. Tale integrazione sarà riconosciuta ai candidati con
certificazione ISEE 2024 (o, per gli studenti internazionali, con documentazione per il calcolo
di redditi e patrimoni) per prestazioni per il diritto allo studio universitario fino a € 27.000,00.
Tale certificazione dovrà essere presentata dai candidati secondo le modalità e le scadenze
che saranno comunicate (non entro scadenza del bando e non in candidatura) dagli uffici nella
pagina: https://www.unibo.it/it/studiare/esperienze-allestero/tirocini-estero/erasmus-
mobilita-per-tirocinio/contributo-erasmus
In ogni caso, si raccomanda i candidati in possesso del requisito previsto di avviare
tempestivamente le procedure necessarie all'ottenimento dell'ISEE.
Anche i candidati che partecipano al bando senza dover rinnovare l’iscrizione all’a.a.
2024/2025, sono tenuti a presentare l’ISEE 2024 secondo le tempistiche e modalità che
saranno comunicate.
Si precisa che gli studenti che non rispetteranno le scadenze che verranno loro comunicate
non potranno ricevere tale integrazione.
ATTENZIONE: la certificazione ISEE NON deve essere caricata in candidatura7
Bando Erasmus+ Mobilità per Tirocinio a.a. 2024/25
Contributo finanziario (3/3)
2.2 Eventuali finanziamenti speciali per gli studenti con esigenze speciali relative a
condizioni fisiche, mentali o sanitarie che risultino assegnatari di borsa possono essere
stanziati dall'Unione Europea. La disponibilità dei contributi per esigenze speciali sarà
notificata direttamente ai vincitori.
3. Viaggio green
E’ previsto inoltre un contributo ad hoc per i viaggi cosiddetti green, ossia per il
raggiungimento della sede ospitante tramite mezzi di trasporto sostenibili. Ulteriori
informazioni verranno fornite agli studenti selezionati nella guida 2024/25 per studenti
vincitori.8
Bando Erasmus+ Mobilità per Tirocinio a.a. 2024/25
Destinatari (1/3)
per coloro che effettueranno il tirocinio da studenti
• essere iscritti all’anno accademico 2023/24 ad un corso di studio di primo ciclo o ciclo
unico o ad un corso di studio di secondo ciclo e provvedere al rinnovo dell'iscrizione
per l’A.A. 2024/2025 entro le scadenze fissate dall’Ateneo (consulta la pagina
https://www.unibo.it/it/studiare/iscrizioni-tasse-e-altre-procedure ).
In caso di iscrizione contemporanea a due corsi di studio attivati da UNIBO, gli studenti
avranno la possibilità di presentare candidatura unicamente a valere su una delle due
carriere attive. In fase di candidatura gli studenti dovranno scegliere una delle due
carriere su cui presentare domanda. La carriera prescelta sarà quella a cui la
candidatura, la valutazione e l’eventuale successiva mobilità, con relativo
riconoscimento, sarà collegata.
Gli studenti che sono iscritti al terzo anno o fuori corso ad un corso di laurea di primo
ciclo e che prevedono di laurearsi entro l’A.A. 2023/2024 possono partire durante il
primo anno di laurea magistrale (secondo ciclo). Questi studenti, che si candideranno
sotto condizione, dovranno risultare iscritti ad un corso di laurea magistrale nell’A.A.
2024/25 e potranno svolgere la mobilità solo da gennaio 2025.9
Bando Erasmus+ Mobilità per Tirocinio a.a. 2024/25
Destinatari (2/3)
per coloro che effettueranno il tirocinio da neolaureati:
essere iscritti nell’anno 2023/24 all’ultimo anno del corso di studi di appartenenza e non
ancora laureati alla data di chiusura del bando (13 maggio 2024).
Il tirocinio da neolaureato deve essere completato entro un anno dal conseguimento del
titolo e comunque entro e non oltre il 31 luglio 2025.
per specializzandi e dottorandi:
essere regolarmente iscritti a scuole di specializzazione di area medica e non medica o al dottorato
di ricerca attivati da Unibo, ovvero con sede amministrativa presso l’Ateneo di Bologna; gli iscritti ad
alcune scuole di specializzazione vengono ammessi con un requisito di iscrizione ad anni precedenti
rispetto all’anno di emanazione del bando, a causa della calendarizzazione dei relativi bandi
ministeriali; nel caso di eventuali sospensioni e prolungamenti della formazione previsti dalla
normativa, è ammessa la partecipazione al bando con un requisito di iscrizione antecedente
rispetto all’iscrizione regolare al proprio corso di specializzazione/dottorato.
Per poter effettuare il tirocinio, dopo il conseguimento del titolo, gli specializzandi e i dottorandi
devono essere iscritti all’ultimo anno del proprio corso di specializzazione/dottorato alla data di
chiusura del bando (13 maggio 2024).
N.B. Lo svolgimento del tirocinio con lo status di neolaureato non comporta il prolungamento del
contratto di formazione specialistica e si ha diritto al solo contributo Erasmus+.10
Bando Erasmus+ Mobilità per Tirocinio a.a. 2024/25
Destinatari (3/3)
Attenzione:
Coloro che intendono effettuare il tirocinio da studenti non potranno
conseguire il titolo di studio finale prima della conclusione del periodo di
tirocinio all’estero.
Coloro che intendono effettuare il tirocinio da neolaureati devono, invece,
effettuare la mobilità dopo aver conseguito il titolo di
studio/specializzazione/dottorato, in quanto non è possibile laurearsi durante il
periodo di tirocinio.11
Bando Erasmus+ Mobilità per Tirocinio a.a. 2024/25
Incompatibilità
E’ possibile ripetere l’esperienza di mobilità Erasmus+ e usufruire delle relative borse nei
tre cicli di studio per un massimo di 12 mesi (360 giorni) per ciclo. Nel caso dei cicli unici
(ad es. Medicina) il numero massimo dei mesi è 24 (720 gg) sull’intero ciclo di studi, ma
possono effettuare fino a 12 mesi di mobilità per ogni bando a cui partecipano. Nei 12/24
mesi sono ricomprese sia le attività di studio che di tirocinio;
Precedenti esperienze di mobilità effettuate nell’ambito del Programma Erasmus+ (incluse
le mobilità da neolaureato) sono considerate ai fini del conteggio del periodo massimo dei
12 mesi di mobilità previsti per ogni ciclo;
Gli studenti che hanno un residuo superiore a 60 gg ma inferiore ai 90 gg potranno
prevedere solo la durata di 2 mesi (60 gg) e così anche per le frazioni di periodi superiori.
Tali requisiti devono essere mantenuti fino all’inizio della mobilità.
Non si può usufruire, nello stesso periodo in cui beneficiano del finanziamento per il
progetto Erasmus+, di altro tipo di contributo comunitario (comprese le borse per
frequentare Joint Master Degree - ex Erasmus Mundus Azione 1, o altre tipologie di
finanziamenti comunitari) o di altro contributo derivante da fondi UNIBO assegnati per
trascorrere un periodo di mobilità all'estero.12
Bando Erasmus+ Mobilità per Tirocinio a.a. 2024/25
Ente ospitante:
«..qualsiasi organizzazione pubblica o privata attiva nel mercato del lavoro o in settori quali l’istruzione, la
formazione, la gioventù, la ricerca e l’innovazione».
Questa definizione comprende imprese pubbliche o private (comprese le imprese sociali), centri di
formazione, scuole (per un periodo di assistentato all’estero), università (solo programme countries) e
centri di ricerca, ambasciate e consolati, organizzazioni senza scopo di lucro, associazioni ed ONG e altre
organizzazioni.
NON sono eleggibili come sedi di tirocinio:
- le istituzioni UE e altri organismi UE incluse le Agenzie specializzate (la lista completa è disponibile al link
http://europa.eu/about-eu/institutions-bodies/index_en.htm );
- gli organismi che gestiscono programmi comunitari (al fine di evitare conflitti di interesse e/o doppi
finanziamenti).
- Università/Istituti di istruzione superiore dei partner countries (Regno Unito, Svizzera).
In caso di tirocini presso Istituti di Istruzione Superiore (es.: laboratori di università, biblioteche
universitarie, ecc.) l’attività svolta deve essere di formazione professionale e NON di studio, e tale attività
di formazione deve essere chiaramente espressa nel piano di lavoro.
Gli Uffici Relazioni Internazionali presso gli Istituti di istruzione superiore sono considerati sedi eleggibili
per ospitare gli studenti in mobilità per tirocinio, purché lo studente non svolga un'attività per la quale sia
già previsto un contributo comunitario e che non ci sia conflitto di interessi.13
Bando Erasmus+ Mobilità per Tirocinio a.a. 2024/25
Requisiti Linguistici
Si deve dimostrare la conoscenza della lingua richiesta per il tirocinio,
indipendentemente dal paese di destinazione.
Livello minimo richiesto per accedere al bando: B1
https://www.unibo.it/it/studiare/esperienze-allestero/tirocini-estero/erasmus-mobilita-
per-tirocinio/erasmus-mobilita-tirocinio-come-partecipare/requisiti-linguistici-erasmus-
mobilita-per-tirocinio
Se l’ente ospitante scrive una lettera firmata in cui dicono che per loro il livello linguistico
del tirocinante è sufficiente siete esonerati dal test CLA.14
Bando Erasmus+ Mobilità per Tirocinio a.a. 2024/25
Come candidarsi: (1/2)
Per l’a.a. 2024/25 tutte le mensilità disponibili sono per tirocini autonomi (no tirocini
predefiniti).
Il candidato dovrà reperire autonomamente l’ente presso il quale svolgere il periodo di
tirocinio, concordando altresì il contenuto del progetto formativo di tirocinio.
L’accettazione da parte dell’ente ospitante dovrà essere formalizzata tramite la
compilazione e la firma del Company Agreement Form*, che il candidato dovrà caricare
in formato pdf in candidatura (Alma RM) entro la scadenza del bando (13 maggio 2024 –
ore 13.00).
Non saranno prese in considerazione candidature prive di Company Agreement Form.
Ciascun candidato può presentare UNA SOLA domanda.
*Allegato 4 Company Agreement Form_Studenti
N.B. Allegato 6_Personal data processing_for host organisation (Informativa sul
trattamento dati) deve essere inviata all’ente ospitante assieme al Company Agreement
Form. Non è necessario che ci sia restituita firmata.15
Bando Erasmus+ Mobilità per Tirocinio a.a. 2024/25
Come candidarsi: (2/2):
Requisiti accademici:
I progetti formativi di tirocinio devono essere coerenti con il proprio percorso di studi. In
particolare:
Gli studenti, che nell'A.A. 2023/24, sono iscritti al terzo anno della Laurea Triennale e
prevedono di iscriversi all’a.a.2024/25, in qualità di fuori corso, o che prevedono di
laurearsi e svolgere il tirocinio come neolaureato, devono presentare progetti di tirocinio
coerenti con le attività formative presenti nel piano di studi/didattico del proprio CdS di
iscrizione;
Gli studenti che nell’a.a. 2023/24 sono iscritti al terzo anno della Laurea Triennale e
prevedono di iscriversi e svolgere la mobilità nell’a.a.2024/25 al primo anno di Laurea
Magistrale, possono presentare la candidatura per “carriera futura”. Il progetto di tirocinio
deve essere quindi coerente con le attività formative presenti nel piano didattico del futuro
CdS di iscrizione. Lo studente potrà usufruire della mobilità purché si iscriva all’a.a. 2024/25
al CdS prescelto o almeno ad un CdS appartenente al medesimo
Dipartimento/Aggregazione di Dipartimenti assegnatario/a di borse.
Si rammenta che gli studenti che si candidano su carriera futura possono effettuare la
mobilità solo a partire da gennaio 2025.16
Bando Erasmus+ Mobilità per Tirocinio a.a. 2024/25
Come trovare autonomamente l’ente ospitante:
E’ una vera e propria ricerca di lavoro:
- definire bene in che ambito si vuole fare il tirocinio: quale conoscenze linguistiche si
posseggono, quali ambizioni/interessi professionali si hanno, in quali paesi piacerebbe andare.
- fare ricerche mirate per trovare enti che si adattano ai propri desideri. Contattare
direttamente gli enti di interesse con un cv, lettera di motivazione specifica (+periodo
richiesto) e la descrizione in inglese per gli enti ospitanti del nostro programma (si trova
online tra i documenti utili per cercare in modo autonomo un tirocinio)
Inoltre è possibile:
- informarsi presso i propri professori per suggerimenti;
- consultare l’Allegato 3 del bando »Elenco siti utili per ricerca tirocinio» per la ricerca dei
tirocini all’estero;
- utilizzare il servizio Mobilitas (cfr. Allegato 3)
- verificare sull’applicativo tirocini online se ci sono enti esteri convenzionati per tirocini
curriculari che si possono contattare direttamente per un Erasmus+ tirocinio;
- l’ufficio mobilità internazionale ( mobility.politicalscience@unibo.it ) può fornire un elenco
degli enti che hanno già ospitato tirocini Erasmus negli anni passati ;17
Bando Erasmus+ Mobilità per Tirocinio a.a. 2024/25
Criteri di selezione:
Valutazione della Commissione di valutazione di Dipartimento/Aggregazione di
Dipartimenti (massimo 40 punti) basata su:
- contenuto del progetto formativo (contenuto nel Company Agreement Form) e sua
congruità rispetto al percorso di studi del candidato; motivazioni ad effettuare il
tirocinio; livello di conoscenza della lingua; eventuali altri elementi indicati dallo
studente nella candidatura.
- valutazione della carriera (massimo 60 punti) basata sulla regolarità degli studi e
profitto
Tutti gli studenti sono tenuti a controllare per tempo i dati che compaiono
nell’applicativo Studenti Online relativi alla propria carriera per verificare che siano state
registrate tutte le attività formative sostenute e verbalizzate in quanto solo le attività
registrate e presenti in carriera entro il 29 maggio 2024 saranno utilizzate ai fini del
calcolo del punteggio di valutazione della carriera.18
Bando Erasmus+ Mobilità per Tirocinio a.a. 2024/25
Riconoscimento del tirocinio da studente:
– Il riconoscimento come tirocinio curriculare è ammesso per tutti i corsi (tranne il
curriculum SPOSI PIL).
– Il riconoscimento come tirocinio per preparazione tesi è ammesso per tutti i
corsi di laurea magistrale.
– il tirocinio post-laurea è ammesso per tutti i corsi e non viene riconosciuto come
crediti.19
Bando Erasmus+ Mobilità per Tirocinio a.a. 2024/25
Ingresso nel paese ospitante
Lo studente dovrà informarsi autonomamente in merito a:
• eventuali norme che regolano l’ingresso nel paese ospitante, rivolgendosi per tempo alle relative
rappresentanze diplomatiche (Ambasciate e Consolati) in Italia;
• assistenza sanitaria nel paese ospitante, rivolgendosi alla propria ASL o alle rappresentanze
diplomatiche.
La legislazione e la normativa che regolano l’immigrazione degli studenti non comunitari nei vari paesi
partecipanti al Programma Erasmus + sono legate alla nazionalità di tali studenti: è responsabilità dello
studente raccogliere con il necessario anticipo le informazioni e procurarsi i documenti che consentiranno
l’ingresso e la permanenza nel paese di destinazione, rivolgendosi alle rispettive rappresentanze
diplomatiche. In particolare, si segnala che la procedura per l’ottenimento del visto per i paesi europei che
non fanno parte dell’area SCHENGEN (Bulgaria, Cipro, Irlanda, Romania e Serbia) è particolarmente lunga
e non sempre porta al rilascio del visto. Gli studenti non comunitari sono pregati di tenere presente questo
aspetto nella scelta dell’ente ospitante. Si segnala che eventuali costi per visto e assistenza sanitaria non
potranno essere coperti dall’Università di Bologna.
Per svolgere la mobilità nel Regno Unito è necessario che lo studente ottenga il visto. I tempi di rilascio del
visto potrebbero essere lunghi. Si segnala che vi sono costi elevati per visto e assistenza sanitaria che non
potranno essere coperti dall’Università di Bologna. Si invita a consultare attentamente la pagina
https://www.gov.uk/check-uk-visa per tutte le informazioni. Al momento dell’accettazione da parte
dell’ente ospitante, lo studente deve verificare direttamente con l’ente le questioni relative all’ingresso per
tirocinio nel Regno Unito.20
Bando Erasmus+ Mobilità per Tirocinio a.a. 2024/25
Coperture assicurative
Studenti: Unibo offre infortunio e responsabilità civile sul luogo del tirocinio;
Neolaureati: Unibo offre responsabilità civile sul luogo del tirocinio, mentre infortuni sul
lavoro è coperto tramite INAIL per conto dello Stato. E’ consigliata la stipula di una
polizza privata che copra l’infortunio.
Assistenza sanitaria: viene garantita dal Sistema Sanitario Italiano tramite la TEAM. I
costi si sostengono direttamente all’estero con possibilità di richiederne il rimborso alla
AUSL al rientro. Tuttavia, siccome possono esserci importanti differenze tra le spese
affrontate all’estero e le tariffe italiane alla base del rimborso, è fortemente consigliato
fare una verifica con la propria AUSL e eventualmente sottoscrivere un'assicurazione
sanitaria complementare privata, valida per il paese e per la durata del tirocinio.21
Bando Erasmus+ Mobilità per Tirocinio a.a. 2024/25
Calendario
Test CLA: prenotazioni dall’8 aprile 2024 h. 12 al 12 aprile 2024 h. 12
Test previsti dal 17/04 al 24/04/2024 (Campus Romagna) e dal 17/04 al 19/04/2024
(Campus Bologna)
Apertura domanda online: 28 marzo 2024
Scadenza per il candidato per fare domanda: 13 maggio 2024 h. 13 (ora italiana)
Pubblicazione graduatorie: 20 giugno 2024
Scadenza per i vincitori per effettuare l’accettazione online: 27 giugno 2024
Partenze: dal 1 settembre 2024
Solo per chi si candida su carriera futura: 1 gennaio 2025
Termine delle mobilità: 31 luglio 2025www.unibo.it
Grazie per l’attenzione!
Settore Area Geografica Europa
+39 051 20 99348 - 98042 – Lun a ven: 9:00 - 13:00
Email: erasmus.placement@unibo.it
Ufficio Mobilità Internazionale Scienze Politiche
Mobility.politicalscience@unibo.it
0512084094
Luned’, mercoledì, venerdì : 10:00 - 12:00