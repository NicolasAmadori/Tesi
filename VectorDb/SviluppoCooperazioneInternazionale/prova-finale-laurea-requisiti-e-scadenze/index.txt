La prova finale consiste nella redazione di un elaborato su un argomento coerente con gli studi che hai fatto, elaborata in modo originale e con la guida di un relatore. Non è prevista la discussione degli elaborati finali.

**La valutazione del tuo elaborato (Seduta di laurea) e la cerimonia di proclamazione si svolgono in due momenti distinti.**

**Per la Seduta di laurea non è prevista la partecipazione dei laureandi, l'iscrizione alla cerimonia di proclamazione avviene su base volontaria.**

**LA DOMANDA DI LAUREA**

Per presentare la domanda di laurea accedi al servizio Studenti Online rispettando le scadenze sia per la presentazione delle domande, sia per il possesso dei requisiti.

**REQUISITI DI AMMISSIONE**

Per poterti laureare devi:

*   aver sostenuto e verbalizzato tutti gli esami previsti dal tuo piano di studi;
*   essere in regola con il pagamento delle tasse;
*   aver caricato l’elaborato di tesi (upload della tesi) in formato pdf tramite il servizio Studenti Online. Il caricamento della tesi può essere ripetuto più volte entro la scadenza. Al momento del caricamento il sistema richiede la definizione delle parole chiave e l'inserimento di un breve abstract;
*   aver compilato il questionario Alma Laurea tramite il servizio Studenti Online.

La Segreteria Studenti effettuerà tutti i controlli e in caso di incongruenze verrai contattato per regolarizzazione la tua posizione prima della prova finale.

La domanda di Laurea è valida per una sola sessione di Laurea. Se ti laurei in una sessione successiva dovrai ripresentare domanda di laurea e versare solo l'importo della marca da bollo.

**SCADENZE**

Ogni anno è prevista un’unica sessione di laurea. All’interno della sessione sono previsti gli appelli per i quali sono indicati i termini che riguardano la presentazione della domanda di laurea, il possesso dei requisiti necessari, le date delle sedute.