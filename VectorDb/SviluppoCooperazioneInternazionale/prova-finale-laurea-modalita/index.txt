### **La differenza tra Seduta di laurea e Proclamazione****:**La valutazione del tuo elaborato (Seduta di laurea) e la cerimonia di proclamazione si svolgono in due momenti distinti.

Per la Seduta di laurea non è prevista la partecipazione dei laureandi, l'iscrizione alla cerimonia di proclamazione avviene su base volontaria (e non ha valore legale).

### **Cerimonie di Proclamazione L Servizio Sociale, L Sviluppo e Cooperazione Internazionale, L Scienze Politiche Sociali e Internazionali**

La cerimonia di proclamazione **per i laureati della sessione di Laurea di luglio 2024** è fissata per la giornata del **22 luglio 2024.**

**Maggiori dettagli su orari e aule nelle quali si svolgeranno le proclamazioni, verranno forniti successivamente.**

Il momento di proclamazione vuole offrire alle studentesse e agli studenti un momento di condivisione finale del percorso universitario con le famiglie e la comunità accademica ma non ha valore legale e pertanto non vi è obbligo di partecipazione.

Per partecipare all’evento sarà necessario compilare **entro e non oltre** la data che verrà comunicata, il questionario che verrà inviato tramite e-mail a tutti i laureandi e le laureande della sessione. Anche l’orario della cerimonia verrà comunicato successivamente tramite e-mail.

**Chi non risponderà al questionario entro la scadenza comunicata non potrà partecipare alla cerimonia.**

La cerimonia sarà aperta dal saluto e da un breve discorso del Presidente della commissione.

Ogni laureata/laureato sarà invitata/o ad avvicinarsi al tavolo della commissione e il Presidente procederà a proclamare con la formula di rito che prevede:

*   Nome e cognome del laureata/o
*   titolo della tesi
*   nome del relatore
*   voto di laurea
*   proclamazione con indicazione del corso di studio e dell’Alma Mater Studiorum.

Ogni candidata/o può essere accompagnata/o da **un numero massimo di 5 ospiti**.

Seduta di laurea e Cerimonia di proclamazione
--------------------------------------------

Non è prevista la discussione degli elaborati finali da parte dei laureandi.

La seduta di laurea e la cerimonia di proclamazione si svolgono in due momenti distinti.

1.  Durante **la Seduta di laurea** sono previste la valutazione degli elaborati, l'attribuzione e verbalizzazione del voto di laurea da parte di un’apposita commissione: da questo momento viene conferito valore legale al titolo. Il voto verbalizzato è comunicato su Studenti Online entro cinque giorni. **N.B. La data della seduta di laurea si riferisce alla data in cui si riunisce la Commissione, per la quale non è prevista la presenza del laureando**
2.  **La cerimonia di laurea collettiva,** che si svolge in un secondo momento, successivamente alla valutazione degli elaborati (seduta di laurea), non ha alcun valore legale. **Lo studente riceve una mail con il link di invito alla cerimonia.**  La partecipazione è su base volontaria, il/la laureato/a non è obbligato a partecipare.

Ti preghiamo di non considerare la data di "seduta di laurea" pubblicata su "Studenti Online" che si **riferisce esclusivamente alla valutazione dell'elaborato da parte della commissione** per la quale non è prevista la tua presenza.

Prova finale: informazioni generali
------------------------------------

**[](https://corsi.unibo.it/laurea/SviluppoCooperazioneInternazionale/prova-finale-laurea-modalita#%204.%20CONSEGNA%20ELABORATO%20SCRITTO)**

**[](https://corsi.unibo.it/laurea/SviluppoCooperazioneInternazionale/prova-finale-laurea-modalita#%204.%20CONSEGNA%20ELABORATO%20SCRITTO)**

[1\. Presentazione domanda online di ammissione alla prova finale](https://corsi.unibo.it/laurea/SviluppoCooperazioneInternazionale/prova-finale-laurea-modalita#1.%20PRESENTAZIONE%20DOMANDA%20ONLINE%20DI%20AMMISSIONE%20ALLA%20PROVA%20FINALE)

1a) Presentazione della domanda per uno degli appelli (della sessione unica) di un anno accademico

1b) Rinnovo della domanda per l'anno successivo qualora lə studentə non sia riuscitə a laurearsi nell'anno precedente

[2\. Consegna elaborato scritto](https://corsi.unibo.it/laurea/SviluppoCooperazioneInternazionale/prova-finale-laurea-modalita/#%204.%20CONSEGNA%20ELABORATO%20SCRITTO)

[3\. Media dei voti](https://corsi.unibo.it/laurea/SviluppoCooperazioneInternazionale/prova-finale-laurea-modalita/#6.%20MEDIA%20DEI%20VOTI)

[4\. Norme speciali per la prova finale delle lauree](https://corsi.unibo.it/laurea/SviluppoCooperazioneInternazionale/prova-finale-laurea-modalita/#6.%20NORME%20SPECIALI%20DELLA%20SCUOLA%20DI%20SCIENZE%20POLITICHE%20PER%20LA%20PROVA%20FINALE%20DEGLI%20LAUREE%20TRIENNALI)

**1\. PRESENTAZIONE DOMANDA ONLINE DI AMMISSIONE ALLA PROVA FINALE**

**1a)  Presentazione della domanda per uno degli appelli (della sessione unica) di un anno accademico**

**Come:** solo online ([vai al servizio](https://studenti.unibo.it/sol/welcome.htm))**  
Quando**: entro le scadenze riportate nel sito web

La domanda di ammissione alla prova finale si riferisce ad un appello specifico, nelle scadenze indicate nel calendario.

La sessione di laurea è unica per ciascun anno accademico e prevede più appelli di laurea.

Con la presentazione della domanda di laurea è richiesto il pagamento di una tassa di laurea di 32 euro.

La presentazione della domanda tardiva di laurea prevede, oltre al versamento della somma di 32 euro, il pagamento di un'indennità di 100 euro.

Se decidi di non laurearti nell'appello indicato, è necessario darne tempestiva comunicazione alla Segreteria Studenti ([segscpol@unibo.it](mailto:segscpol@unibo.it)) attraverso la mail istituzionale di Ateneo per chiedere l’annullamento della domanda.

Se la tua richiesta perverrà in tempo utile, la Segreteria annullerà la domanda consentendoti di ripresentarla per l’appello successivo, entro le scadenze previste. Non è previsto alcun ulteriore addebito.

**1b) Rinnovo della domanda per l'anno accademico successivo**

Se presenti la domanda di laurea per un determinato anno accademico e non ti laurei in uno degli appelli previsti, devi ripresentare la domanda di laurea per l’Anno Accademico successivo pagando solo un’integrazione di € 16.00 (marca da bollo virtuale sulla nuova domanda di laurea).

**Come:** [solo online](https://studenti.unibo.it/sol/welcome.htm)**  
Quando**: entro le scadenze riportate alle colonne

 **2\. CONSEGNA ELABORATO SCRITTO****  
****Come:**** solo ON LINE in formato .pdf  
L’elaborato scritto deve essere redatto su un argomento concordato con il relatore scelto. Il relatore, fermi restando la materia d'esame, l'argomento e il relatore, ha la possibilità di modificare il titolo dell’elaborato al momento della definitiva approvazione dello stesso. **Ricorda che il titolo, una volta approvato dal Relatore, non può essere modificato.**

**Quando:** entro le scadenze riportate [qui](http://corsi.unibo.it/Laurea/ScienzePoliticheSocialiInternazionali/calendario-appelli-di-laurea-e-laurea-magistrale.htm)

**3\. MEDIA DEI VOTI**

La Segreteria Studenti fornisce alla Commissione docente un documento, denominato "statino di laurea" nel quale è riportata (senza arrotondamenti) la media ponderata di partenza utile per le valutazioni da parte dei commissari.

In particolare, la media ponderata di laurea viene calcolata moltiplicando ogni voto per il numero di crediti dell'esame corrispondente; tutti i valori così ottenuti vengono sommati e alla fine divisi per il numero complessivo di crediti maturati sulle attività con voto.

**4\. NORME SPECIALI PER LA PROVA FINALE DELLE LAUREE**

In aggiunta, per la determinazione del voto finale, la Commissione di laurea di norma attribuisce:

\-  0,33 punti per ogni lode conseguita negli esami di profitto;

\- fino a un massimo di 3 punti per il curriculum e l’elaborato;

\- fino a un massimo di 3 punti per la "velocità" nel completamento degli studi, in particolare:

1.  laurea a Luglio - 3 punti;
2.  laurea a Ottobre/Dicembre - 2 punti;
3.  laurea a Marzo - 1 punto.