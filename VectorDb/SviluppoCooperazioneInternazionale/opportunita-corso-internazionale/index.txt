**CHI SIAMO?**   
Il **Team del Tutorato,** che organizza le attività qui elencate, è composto da studentesse magistrali che si mettono al servizio di ogni studente e studentessa.

**A CHI CI RIVOLGIAMO E COSA OFFRIAMO?**   
Gli incontri e i servizi organizzati si rivolgono a:

*   **futuri studenti e studentesse** per orientarsi nella scelta del Corso di studio 
*   **matricole** per accoglierle nel contesto accademico 
*   **studenti e studentesse in corso** per rimuovere ostacoli di carattere amministrativo e/o didattico.

**ALCUNE DELLE NOSTRE ATTIVITA':**

**[AperiSVIC](https://corsi.unibo.it/laurea/SviluppoCooperazioneInternazionale/presentazione-del-corso-open-day-2019):**    
Incontri di benvenuto e di socializzazione per le matricole, indispensabili per iniziare al meglio l’esperienza universitaria. L’obiettivo degli incontri è aiutare a familiarizzare con i corsi universitari, i servizi offerti dell’ateneo e la vita da studenti.

Intervengono tutor di corso, coordinatrice del corso, manager della didattica e studenti in corso.

[**Sportello settimanale con le Tutor:**](https://corsi.unibo.it/laurea/SviluppoCooperazioneInternazionale/ricevimento-settimanale-svic-e-sposi)   
Sportello di orientamento in ingresso e in itinere. Le tutor dei corsi di Laurea triennale in Sviluppo e Cooperazione Internazionale e Scienze Politiche, Sociali e Internazionali ricevono online e senza appuntamento per consigli personalizzati relativi al metodo e all’organizzazione dello studio e ai Corsi di laurea.

[**Canale Telegram**](https://t.me/orientamentoSVICeSPOSI)   
Canale informale di comunicazione veloce per rispondere alle FAQ e segnalare opportunità, incontri, eventi e news relative al Corso di Studio e alle esperienze dell’Ateneo. Si tratta di uno strumento importante anche per capire quali siano le esigenze del corpo studentesco così da elaborare incontri tematici ad hoc.

[**Ciclo di eventi di orientamento**](https://corsi.unibo.it/laurea/ScienzePoliticheSocialiInternazionali/un-caffe-a-palazzo-hercolani-vieni-a-conoscere-le-lauree-triennali-di-svic-sposi)   
Nel ciclo “Caffè a palazzo Hercolani”, che prende il nome dal Palazzo che ospita la maggior parte delle lezioni del corso di laurea, sono organizzati incontri tematici con l’obiettivo di supportare studenti e studentesse nel loro percorso di studi.

Gli eventi sono creati per rispondere alle domande più frequenti con la possibilità di confrontarsi con docenti, personale amministrativo, tutor e figure professionali del mondo delle scienze politiche e dello sviluppo e la cooperazione.

La partecipazione di studenti e studentesse in corso che condividono la loro esperienza è fondamentale e molto apprezzata.

**\- In entrata**   
Gli [Student Caffè](https://corsi.unibo.it/laurea/SviluppoCooperazioneInternazionale/presentazione-del-corso-open-day-2019) sono incontri che si svolgono da febbraio ad aprile in cui è possibile conoscere meglio il corso di studi attraverso le esperienze di studenti e studentesse e delle tutor di Corso.

**\- In itinere**   
Alcuni eventi organizzati sono stati organizzati in prossimità dell’apertura dei bandi es. [Erasmus – studio](https://corsi.unibo.it/laurea/ScienzePoliticheSocialiInternazionali/erasmus-cafe); [Erasmus- placement](https://corsi.unibo.it/laurea/ScienzePoliticheSocialiInternazionali/bacheca/incontro-sul-bando-erasmus-mobilita-per-tirocinio) per presentare gli aspetti tecnici e ascoltare le esperienze di chi ha preso parte in passato. Inoltre, vengono organizzati incontri per la guida alle agevolazioni finanziarie [in collaborazione con ER.GO](https://corsi.unibo.it/laurea/ScienzePoliticheSocialiInternazionali/bacheca/vita-da-studenti-borse-di-studio-mense-e-alloggi), incontri [in collaborazione con il Centro Linguistico di Ateneo](https://corsi.unibo.it/laurea/ScienzePoliticheSocialiInternazionali/bacheca/corsi-di-lingua-e-centro-linguistico-di-ateneo-1) e incontri per il supporto alla stesura della tesi.

**\- In uscita**   
Gli incontri sono organizzati per orientarsi nelle possibili carriere future attraverso lezioni aperte in collaborazione con docenti dei Corsi di Laurea. L’obiettivo è dare la possibilità a studenti e studentesse di incontrare e ascoltare esperienze dirette di chi lavora nel campo delle Scienze politiche e sociali e nella cooperazione internazionale.  
(Alche esempi: [Dr. E. Chaparro;](https://corsi.unibo.it/laurea/ScienzePoliticheSocialiInternazionali/development-quo-vadis) [Dr L. Maestripieri](https://corsi.unibo.it/laurea/ScienzePoliticheSocialiInternazionali/bacheca/l-agenzia-italiana-per-la-cooperazione-allo-sviluppo-un-dialogo-con-luca-maestripieri); [Prof. L. Pegoraro](https://corsi.unibo.it/laurea/SviluppoCooperazioneInternazionale/bacheca/blows-against-the-empire-una-chiacchierata-con-il-professore-lucio-pegoraro))

Sei uno studente o studentessa in corso e vuoi aiutarci a migliorare il servizio? Hai idee da proporre? Scrivi alla tutor del Corso!